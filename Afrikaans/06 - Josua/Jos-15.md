# Josua 15

[[Jos-14|← Josua 14]] | [[Josua]] | [[Jos-16|Josua 16 →]]
***

###### v1
En vir die stam van die kinders van Juda, volgens hulle geslagte, het die lot geval: teen die grens van Edom, suidelik na die woestyn Sin toe, tot ver in die suide; 
###### v2
en hulle suidelike lyn was van die end van die Soutsee, van die tong af wat na die suide toe uitsteek; 
###### v3
en dit loop aan suid van Skerpioennek en loop oor na Sin en loop op suid van Kades-Barnéa en loop oor na Hesron en loop op na Addar en swaai na Karka toe; 
###### v4
dan loop dit oor na Asmon en loop aan na die spruit van Egipte, sodat die lyn doodloop by die see; dit sal julle suidelike lyn wees. 
###### v5
En die oostelike lyn: Die Soutsee tot by die mond van die Jordaan. En die lyn aan die noordekant: Van die tong van die see, van die mond van die Jordaan af 
###### v6
loop die lyn op na Bet-Hogla en loop oor noord van Bet-Araba; dan loop die lyn op na die klip van Bohan, die seun van Ruben. 
###### v7
Verder loop die lyn op na Debir, van die dal Agor af, en swaai dan noord na Gilgal wat teenoor die hoogte van Adúmmim, suidelik van die spruit lê; dan loop die lyn oor na die waters van die fontein Semes, sodat dit doodloop by die fontein Rogel. 
###### v8
Verder loop die lyn op na die dal Ben-Hinnom, na die suidelike hang van die Jebusiete, dit is Jerusalem; dan loop die lyn op na die top van die gebergte wat westelik voor die dal Hinnom lê, wat aan die noordelike einde van die dal Refaim is. 
###### v9
Van die top van die berg af buig die lyn dan om na die fontein van die waters van Neftóag en loop aan na die stede van die gebergte Efron; verder buig die lyn om na Báäla, dit is Kirjat-Jeárim. 
###### v10
Dan swaai die lyn van Báäla af weg in westelike rigting na die gebergte Seïr en loop oor na die noordelike hang van die berg Jeárim, dit is Késalon, en loop af na Bet-Semes en loop oor na Timna. 
###### v11
Verder loop die lyn aan noord na die hang van Ekron; dan buig die lyn om na Sikron en loop oor die berg Báäla en loop aan na Jábneël, sodat die lyn doodloop by die see. 
###### v12
Die westelike grens was die Groot See saam met sy gebied; dit is die lyn rondom van die kinders van Juda volgens hulle geslagte. 
###### v13
Maar aan Kaleb, die seun van Jefúnne, het hy 'n aandeel onder die kinders van Juda gegee, volgens die bevel van die HERE aan Josua: die stad van Arba, die vader van Enak, dit is Hebron. 
###### v14
En Kaleb het die drie seuns van Enak: Sesai, Ahíman en Talmai, afstammelinge van Enak, daaruit verdrywe. 
###### v15
En daarvandaan het hy opgetrek teen die inwoners van Debir; maar die naam van Debir was tevore Kirjat-Sefer; 
###### v16
en Kaleb het gesê: Hy wat Kirjat-Sefer verslaan en dit inneem, aan hom sal ek my dogter Agsa as vrou gee. 
###### v17
Daarop het Otniël, die seun van Kenas, die broer van Kaleb, dit ingeneem; en hy het sy dogter Agsa aan hom as vrou gegee. 
###### v18
En toe sy aankom, het sy hom aangespoor om van haar vader 'n stuk grond te vra; en toe sy van die esel afklim, sê Kaleb vir haar: Wat wil jy hê? 
###### v19
En sy sê: Gee my tog 'n geskenk; omdat u my na 'n dor land versit het, moet u my waterfonteine gee. Toe gee hy haar fonteine op die hoogte en fonteine in die laagte. 
###### v20
Dit is die erfdeel van die stam van die kinders van Juda, volgens hulle geslagte. 
###### v21
En die stede van die uiteinde van die stam van Juda se kinders af tot by die grens van Edom was in die suide: Kábseël en Eder en Jagur, 
###### v22
en Kina en Dimóna en Adáda, 
###### v23
en Kedes en Hasor en Jitnan, 
###### v24
Sif en Telem en Béalot, 
###### v25
en Hasor-Hadátta en Kériot-Hesron, dit is Hasor; 
###### v26
Amam en Sema en Mólada, 
###### v27
en Hasar-Gadda en Hesmon en Bet-Palet, 
###### v28
en Hasar-Sual en Beër-Seba en Bisjótja, 
###### v29
Báäla en Ijjim en Esem, 
###### v30
en Éltolad en Kesil en Horma, 
###### v31
en Siklag en Madmánna en Sansánna, 
###### v32
en Lebáot en Silhim en Ajin en Rimmon; al die stede saam nege en twintig, met hulle dorpe; 
###### v33
in die Laeveld: Estáol en Sórea en Asna, 
###### v34
en Sanóag en En-Gannim, Tappúag en Enam, 
###### v35
Jarmut en Adúllam, Sogo en Aséka, 
###### v36
en Saäráim en Adítaim en Gedéra en Gedérotaim: veertien stede met hulle dorpe; 
###### v37
Senan en Hadása en Migdal-Gad, 
###### v38
en Dilean en Mispe en Jókteël, 
###### v39
Lagis en Boskat en Eglon, 
###### v40
en Kabbon en Lagmas en Kitlis, 
###### v41
en Gedérot, Bet-Dagon en Náäma en Makkéda: sestien stede met hulle dorpe; 
###### v42
Libna en Eter en Asan, 
###### v43
en Jiftag en Asna en Nesib, 
###### v44
en Kehíla en Agsib en Marésa: nege stede met hulle dorpe; 
###### v45
Ekron met sy onderhorige plekke en sy dorpe; 
###### v46
van Ekron af en na die weste toe, alles wat aan die kant van Asdod lê, met hulle dorpe; 
###### v47
Asdod, sy onderhorige plekke en sy dorpe; Gasa, sy onderhorige plekke en sy dorpe, tot by die spruit van Egipte en die Groot See saam met sy gebied; 
###### v48
en op die Gebergte: Samir en Jattir en Sogo, 
###### v49
en Danna en Kirjat-Sanna, dit is Debir, 
###### v50
en Anab en Estémo en Anim, 
###### v51
en Gosen en Holon en Gilo: elf stede met hulle dorpe; 
###### v52
Arab en Duma en Esean, 
###### v53
en Janum en Bet-Tappúag en Aféka, 
###### v54
en Humta en Kirjat-Arba, dit is Hebron, en Sior: nege stede met hulle dorpe; 
###### v55
Maon, Karmel en Sif en Jutta, 
###### v56
en Jísreël en Jókdeam en Sanóag, 
###### v57
Kain, Gíbea en Timna: tien stede met hulle dorpe; 
###### v58
Halhul, Bet-Sur en Gedor, 
###### v59
en Máärat en Bet-Anot en Éltekon: ses stede met hulle dorpe; 
###### v60
Kirjat-Baäl, dit is Kirjat-Jeárim, en Rabba: twee stede met hulle dorpe; 
###### v61
in die woestyn: Bet-Araba, Middin en Segága, 
###### v62
en Nibsan en die Soutstad en Éngedi: ses stede met hulle dorpe. 
###### v63
Maar die kinders van Juda kon die Jebusiete, die inwoners van Jerusalem, nie verdryf nie; daarom het die Jebusiete saam met die kinders van Juda in Jerusalem bly woon tot vandag toe. 
