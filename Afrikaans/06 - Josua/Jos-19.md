# Josua 19

[[Jos-18|← Josua 18]] | [[Josua]] | [[Jos-20|Josua 20 →]]
***

###### v1
En die tweede lot het uitgekom vir Símeon, vir die stam van die kinders van Símeon volgens hulle geslagte; en hulle erfdeel was in die middel van die erfdeel van die kinders van Juda. 
###### v2
En hulle het in hulle erfdeel gehad: Beër-Seba en Seba en Mólada, 
###### v3
en Hasar-Sual en Bala en Esem, 
###### v4
en Eltólad en Betul en Horma, 
###### v5
en Siklag en Bet-Hammarkábot en Hasar-Susa, 
###### v6
en Bet-Lebáot en Sarúhen: dertien stede met hulle dorpe; 
###### v7
Ajin, Rimmon en Eter en Asan: vier stede met hulle dorpe; 
###### v8
en al die dorpe wat rondom hierdie stede was, tot by Báälat-Beër, die Rama van die Suidland. Dit is die erfdeel van die stam van die kinders van Símeon volgens hulle geslagte. 
###### v9
Uit die aandeel van die kinders van Juda is die erfdeel van die kinders van Símeon, omdat die deel van die kinders van Juda vir hulle te groot was; daarom het die kinders van Símeon geërwe in die middel van húlle erfdeel. 
###### v10
En die derde lot het opgekom vir die kinders van Sébulon volgens hulle geslagte, en die lyn van hulle erfdeel was tot by Sarid. 
###### v11
En hulle lyn loop op in westelike rigting na Marála en raak aan Dabbéset en aan die spruit wat teenoor Jókneam loop; 
###### v12
en van Sarid af swaai dit na die oostekant, teen sonop, na die gebied van Kislot-Tabor, en loop aan na Daberat en loop op na Jáfia; 
###### v13
en daarvandaan loop dit oor na die ooste teen sonop, na Gat-Hefer, na Et-Kasin, en loop aan na Rimmon wat hom na Nea toe uitstrek; 
###### v14
dan swaai die lyn noord daaromheen na Hannáton en loop dood by die dal Jiftag-El; 
###### v15
en Kattat en Náhalal en Simron en Jídeala en Betlehem: twaalf stede met hulle dorpe. 
###### v16
Dit was die erfdeel van die kinders van Sébulon volgens hulle geslagte; hierdie stede met hulle dorpe. 
###### v17
Vir Issaskar het die vierde lot uitgekom, vir die kinders van Issaskar volgens hulle geslagte; 
###### v18
en hulle grondgebied was na Jísreël toe en Kesúllot en Sunem, 
###### v19
en Hafaráim en Sion en Anagárat, 
###### v20
en Rabbit en Kísjon en Ebes, 
###### v21
en Remet en En-Gannim en En-Hadda en Bet-Pases; 
###### v22
en die lyn raak aan Tabor en Sahasíma en Bet-Semes, en hulle gebied loop dood by die Jordaan: sestien stede met hulle dorpe. 
###### v23
Dit is die erfdeel van die stam van die kinders van Issaskar volgens hulle geslagte, die stede met hulle dorpe. 
###### v24
En die vyfde lot het uitgekom vir die stam van die kinders van Aser volgens hulle geslagte; 
###### v25
en hulle gebied was: Helkat en Hali en Beten en Agsaf, 
###### v26
en Allamméleg en Amead en Miseal; en raak in die weste aan die Karmel en aan Sihor-Libnat; 
###### v27
dan draai dit teen sonop na Bet-Dagon en raak aan Sébulon en die dal Jiftag-El in die noorde, Bet-Emek en Nehíël, en loop aan links by Kabul; 
###### v28
en Ebron en Rehob en Hammon en Kana tot by Groot-Sidon; 
###### v29
dan draai die lyn na Rama en tot by die vesting Tirus; dan draai die lyn na Hosa en loop dood by die see, van die landstreek af wat na Agsib toe lê; 
###### v30
en Umma en Afek en Rehob: twee en twintig stede met hulle dorpe. 
###### v31
Dit is die erfdeel van die stam van die kinders van Aser volgens hulle geslagte; hierdie stede met hulle dorpe. 
###### v32
Vir die kinders van Náftali het die sesde lot uitgekom, vir die kinders van Náftali volgens hulle geslagte; 
###### v33
en hulle lyn was van Helef, van die eikeboom by Saänánnim af, en Adámi-Nekeb en Jabneël tot by Lakkum, en dit loop dood by die Jordaan; 
###### v34
dan draai die lyn in westelike rigting na Asnot-Tabor en loop daarvandaan aan na Hukkok en raak in die suide aan Sébulon; en aan Aser raak dit in die weste, en aan Juda aan die Jordaan in die ooste; 
###### v35
en die versterkte stede: Siddim, Ser en Hammat, Rakkat en Kinnéret, 
###### v36
en Adama en Rama en Hasor, 
###### v37
en Kedes en Edréi en En-Hasor, 
###### v38
en Jireon en Migdal-El, Horem en Bet-Anat en Bet-Semes: negentien stede met hulle dorpe. 
###### v39
Dit is die erfdeel van die stam van die kinders van Náftali volgens hulle geslagte, die stede met hulle dorpe. 
###### v40
Vir die stam van die kinders van Dan, volgens hulle geslagte, het die sewende lot uitgekom. 
###### v41
En die lyn van hulle erfdeel omvat: Sórea en Estáol en Ir-Semes, 
###### v42
en Saälábbin en Ajalon en Jitla, 
###### v43
en Elon en Timnáta en Ekron, 
###### v44
en Élteke en Gíbbeton en Báälat, 
###### v45
en Jehud en Bené-Berak en Gat-Rimmon. 
###### v46
en Mé-Jarkon en Rakkon, met die gebied teenoor Jafo. 
###### v47
Maar die kinders van Dan het hulle grondgebied kwytgeraak; daarom het die kinders van Dan opgetrek en teen Lesem geveg en dit ingeneem en verslaan met die skerpte van die swaard en dit in besit geneem en daarin gewoon; en hulle het Lesem Dan genoem na die naam van hulle vader Dan. 
###### v48
Dit is die erfdeel van die stam van die kinders van Dan volgens hulle geslagte; hierdie stede met hulle dorpe. 
###### v49
Toe hulle die land volgens sy grenslyne as erfenis geheel verdeel het, het die kinders van Israel aan Josua, die seun van Nun, 'n erfdeel onder hulle gegee; 
###### v50
op bevel van die HERE het hulle hom die stad gegee wat hy gevra het, Timnat-Serag op die gebergte van Efraim; en hy het die stad opgebou en daarin gaan woon. 
###### v51
Dit is die erfdele wat Eleásar, die priester, en Josua, die seun van Nun, en die familiehoofde aan die stamme van die kinders van Israel as erfenis uitgedeel het deur die lot, in Silo, voor die aangesig van die HERE, by die ingang van die tent van samekoms; en hulle het die verdeling van die land beëindig. 
