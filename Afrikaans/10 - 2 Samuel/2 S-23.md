# 2 Samuel 23

[[2 S-22|← 2 Samuel 22]] | [[2 Samuel]] | [[2 S-24|2 Samuel 24 →]]
***

###### v1
En dit is die laaste woorde van Dawid: Dawid spreek, die seun van Isai, en die man wat hoog geplaas was, spreek, die gesalfde van die God van Jakob en die lieflike in die sange van Israel: 
###### v2
Die Gees van die HERE spreek in my, en sy woord is op my tong. 
###### v3
Die God van Israel het gesê, die Rots van Israel het tot my gespreek: 'n Heerser oor mense, 'n regverdige, 'n heerser in die vrees van God, 
###### v4
is soos die môrelig by sonsopgang, 'n môre sonder wolke as deur die glans ná die reën grasspruitjies uit die aarde uitkom. 
###### v5
Want is my huis nie so by God nie? Want Hy het 'n ewige verbond vir my daargestel wat in alles gereël en verseker is; want al my heil en alle welgevalle, ja, sal Hy dit nie laat uitspruit nie? 
###### v6
Maar deugniete, hulle almal is soos weggegooide dorings, want 'n mens vat dit nie met die hand nie; 
###### v7
en elkeen wat hulle wil aanraak, wapen homself met 'n yster of die steel van 'n spies, en met vuur word hulle op daardie plek heeltemal verbrand. 
###### v8
Dit is die name van die helde wat Dawid gehad het: Joseb-Bassebet, 'n Tagkemoniet, die hoof van die adjudante; hy was Adino, die Esniet, teen agt honderd wat op een keer gesneuwel het. 
###### v9
En ná hom was Eleásar, die seun van Dodo, die Ahohiet, onder die drie helde by Dawid; toe hulle die Filistyne uitgedaag het wat daar bymekaar was om te veg, en die manne van Israel weggetrek het, 
###### v10
het hy opgestaan en onder die Filistyne geslaan totdat sy hand moeg geword en sy hand aan die swaard gekleef het, sodat die HERE daardie dag 'n groot oorwinning bewerk het. En die manskappe het teruggekom agter hom aan net om te buit. 
###### v11
En ná hom was Samma, die seun van Age, die Harariet. Toe die Filistyne by Legi bymekaarkom, waar 'n stuk land was vol lensies en die volk vir die Filistyne gevlug het, 
###### v12
het hy hom opgestel in die middel van die stuk land en dit afgeneem en die Filistyne verslaan, sodat die HERE 'n groot oorwinning bewerk het. 
###### v13
En drie van die dertig hoofde het afgetrek en teen die oestyd by Dawid by die spelonk van Adúllam aangekom, terwyl 'n hoop Filistyne in die laer staan in die dal Refáim. 
###### v14
En Dawid was toe in die bergvesting; en 'n besetting van die Filistyne was toe in Betlehem. 
###### v15
En Dawid het 'n begeerte voel opkom en gesê: Wie sal vir my water gee om te drink uit die put van Betlehem wat by die poort is? 
###### v16
Toe het die drie helde deur die laer van die Filistyne gebreek en water geskep uit die put van Betlehem wat by die poort was, en dit gedra en na Dawid gebring; maar hy wou dit nie drink nie, en het dit tot eer van die HERE uitgegiet 
###### v17
en gesê: Dit is ver van my, HERE, dat ek dit sou doen! Sou ek die bloed drink van die manne wat met lewensgevaar gegaan het? En hy wou dit nie drink nie. Dit het die drie helde gedoen. 
###### v18
En Abísai, die broer van Joab, die seun van Serúja, hy was hoof van die drie, en hy het sy spies geswaai oor drie honderd wat gesneuwel het, en het 'n naam gehad onder die drie. 
###### v19
Was hy onder die drie nie geëer nie? sodat hy hulle owerste geword het, maar tot by die eerste drie het hy nie gekom nie. 
###### v20
Verder Benája, die seun van Jójada, 'n sterk man, groot van daad, uit Kábseël; hy het die twee groot helde van Moab verslaan; en hy het afgegaan en 'n leeu binne-in 'n kuil doodgeslaan op 'n sneeudag. 
###### v21
Hy het ook 'n Egiptenaar verslaan, 'n mooi man; en in die hand van die Egiptenaar was 'n spies; maar hy het na hom afgegaan met 'n stok en die spies uit die hand van die Egiptenaar geruk en hom met sy eie spies doodgesteek. 
###### v22
Dit het Benája, die seun van Jójada, gedoen; en hy het 'n naam gehad onder die drie helde. 
###### v23
Hy was geëerd onder die dertig, maar tot by die drie het hy nie gekom nie; en Dawid het hom aangestel oor sy lyfwag. 
###### v24
Asahel, die broer van Joab, was onder die dertig; Élhanan, die seun van Dodo, uit Betlehem; 
###### v25
Samma, die Harodiet; Elíka, die Harodiet; 
###### v26
Heles, die Paltiet; Ira, die seun van Ikkes, die Tekoïet; 
###### v27
Abiëser, die Anatotiet; Mebunnái, die Husatiet; 
###### v28
Salmon, die Ahohiet; Máharai, die Netofatiet; 
###### v29
Heleb, die seun van Baäna, die Netofatiet; Ittai, die seun van Ribai, uit Gíbea van die kinders van Benjamin; 
###### v30
Benája, die Pirhatoniet; Híddai, uit Nahale-Gaäs; 
###### v31
Abi-Albon, die Arbatiet; Asmáwet, die Barhumiet; 
###### v32
Éljagba, die Sáälboniet; die seuns van Jasen; Jónatan; 
###### v33
Samma, die Harariet; Ahíam, die seun van Sarar, die Harariet; 
###### v34
Elifélet, die seun van Ahasbái, die seun van 'n Maägatiet; Elíam, die seun van Agitófel, die Giloniet; 
###### v35
Hésro, die Karmeliet; Páärai, die Arbiet; 
###### v36
Jigeal, die seun van Natan, uit Soba; Bani, die Gadiet; 
###### v37
Selek, die Ammoniet; Náharai, die Beërotiet, die wapendraer van Joab, die seun van Serúja; 
###### v38
Ira, die Jitriet; Gareb, die Jitriet 
###### v39
Uría, die Hetiet — almal saam sewe en dertig. 
