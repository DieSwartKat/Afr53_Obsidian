# Genesis 10

[[Gen-09|← Genesis 09]] | [[Genesis]] | [[Gen-11|Genesis 11 →]]
***

###### v1
En dit is die stamboom van die seuns van Noag: Sem, Gam en Jafet — vir hulle is daar seuns gebore ná die vloed. 
###### v2
Die seuns van Jafet was: Gomer en Magog en Madai en Jawan en Tubal en Meseg en Tiras. 
###### v3
En die seuns van Gomer was: Askenas en Rifat en Togárma. 
###### v4
En die seuns van Jawan was: Elísa en Tarsis, die Kittiërs en Dodaniete — 
###### v5
uit hulle het verdeeld geraak die kuslande van die nasies, in hulle lande, elkeen na sy taal, volgens hulle geslagte, in hulle nasies. 
###### v6
En die seuns van Gam was: Kus en Misraim en Put en Kanaän. 
###### v7
En die seuns van Kus was: Seba en Háwila en Sabta en Raéma en Sábtega. En die seuns van Raéma: Skeba en Dedan. 
###### v8
Kus was ook die vader van Nimrod. Hy het begin om 'n geweldenaar op aarde te wees. 
###### v9
Hy was 'n geweldige jagter voor die aangesig van die HERE. Daarom sê hulle: Soos Nimrod, 'n geweldige jagter voor die aangesig van die HERE. 
###### v10
En die begin van sy ryk was Babel en Ereg en Akkad en Kalne in die land Sínear. 
###### v11
Uit hierdie land het hy getrek na Assur en gebou: Ninevé en Réhobot-Ir en Kalag 
###### v12
en Resen, tussen Ninevé en Kalag — dit is die groot stad. 
###### v13
En Misraim was die vader van die Ludiete en Anamiete en Lehabiete en Naftuhiete 
###### v14
en die Patrusiete en Kasluhiete — waaruit die Filistyne voortgekom het — en Kaftoriete. 
###### v15
En Kanaän was die vader van Sidon, sy eersgeborene, en Het 
###### v16
en die Jebusiete en Amoriete en Girgasiete 
###### v17
en die Hewiete en Arkiete en Siniete 
###### v18
en die Arwadiete en Semariete en Hamatiete. En daarna het die geslagte van die Kanaäniete hulle versprei. 
###### v19
En die gebied van die Kanaäniete was van Sidon af in die rigting van Gerar tot by Gasa, in die rigting van Sodom en Gomorra en Adma en Sebóim tot by Lesa. 
###### v20
Dit was die seuns van Gam volgens hulle geslagte, na hulle tale, in hulle lande, in hulle nasies. 
###### v21
En ook vir Sem, die stamvader van al die seuns van Heber, die ouer broer van Jafet, is seuns gebore. 
###### v22
Die seuns van Sem was: Elam en Assur en Arpagsad en Lud en Aram. 
###### v23
En die seuns van Aram was: Us en Hul en Geter en Mas. 
###### v24
En Arpagsad was die vader van Selag, en Selag van Heber. 
###### v25
En vir Heber is twee seuns gebore; die naam van die een was Peleg, want in sy dae het die aardbewoners verdeeld geraak; en die naam van sy broer was Joktan. 
###### v26
En Joktan was die vader van Almódad en Selef en Hasarmáwet en Jerag 
###### v27
en Hadóram en Usal en Dikla 
###### v28
en Obal en Abímael en Skeba 
###### v29
en Ofir en Háwila en Jobab. Hulle almal was seuns van Joktan. 
###### v30
En hulle woonplek was van Mesa af in die rigting van Sefar, die berg van die Ooste. 
###### v31
Dit is die seuns van Sem volgens hulle geslagte, na hulle tale, in hulle lande, volgens hulle nasies. 
###### v32
Dit is die geslagte van die seuns van Noag volgens hulle afstamming, in hulle nasies; en uit hulle het die nasies op die aarde hulle verdeel ná die vloed. 
