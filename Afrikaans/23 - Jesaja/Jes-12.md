# Jesaja 12

[[Jes-11|← Jesaja 11]] | [[Jesaja]] | [[Jes-13|Jesaja 13 →]]
***

###### v1
En in dié dag sal jy sê: Ek dank U, HERE, dat U toornig op my gewees het; u toorn is afgewend, en U het my vertroos. 
###### v2
Ja, God is my heil, ek sal vertrou en nie vrees nie; want die HERE HERE is my krag en my psalm, en Hy het my tot heil geword. 
###### v3
En julle sal water skep met vreugde uit die fonteine van heil. 
###### v4
En julle sal in dié dag sê: Dank die HERE, roep sy Naam aan, maak sy dade onder die volke bekend, verkondig dat sy Naam hoog is! 
###### v5
Psalmsing tot eer van die HERE, want Hy het heerlike dinge gedoen; laat dit bekend wees op die hele aarde. 
###### v6
Juig en jubel, o inwoners van Sion! Want die Heilige van Israel is groot in julle midde. 
