# Psalms 119

[[Psa-118|← Psalms 118]] | [[Psalms]] | [[Psa-120|Psalms 120 →]]
***

###### v1
Alef. Welgeluksalig is die opregtes van weg, wat in die wet van die HERE wandel. 
###### v2
Welgeluksalig is die wat sy getuienisse bewaar, Hom van ganser harte soek; 
###### v3
ook geen ongeregtigheid doen nie, maar in sy weë wandel. 
###### v4
U het u bevele gegee om dit trou te onderhou. 
###### v5
Ag, was my weë maar vas om u insettinge te onderhou! 
###### v6
Dan sal ek nie beskaamd staan as ek op al u gebooie let nie. 
###### v7
Ek sal U loof in opregtheid van hart as ek u regverdige verordeninge leer. 
###### v8
Ek sal u insettinge onderhou; verlaat my nie geheel en al nie. 
###### v9
Bet. Waarmee sal die jongeling sy pad suiwer hou? Deur dit te hou na u woord. 
###### v10
Ek soek U met my hele hart; laat my nie afdwaal van u gebooie nie. 
###### v11
Ek het u woord in my hart gebêre, dat ek teen U nie sal sondig nie. 
###### v12
Lofwaardig is U, o HERE! Leer my u insettinge! 
###### v13
Ek het met my lippe vertel al die verordeninge van u mond. 
###### v14
Ek is vrolik in die weg van u getuienisse soos oor allerhande rykdom. 
###### v15
Ek wil u bevele oordink en op u paaie let. 
###### v16
Ek sal my verlustig in u insettinge, u woord sal ek nie vergeet nie. 
###### v17
Gimel. Doen goed aan u kneg, sodat ek kan lewe; dan wil ek u woord bewaar. 
###### v18
Open my oë, dat ek kan sien die wonders uit u wet. 
###### v19
Ek is 'n vreemdeling op die aarde; verberg u gebooie nie vir my nie. 
###### v20
My siel vergaan van verlange na u verordeninge altyddeur. 
###### v21
U dreig die vermeteles as gevloektes wat van u gebooie afdwaal. 
###### v22
Wentel smaad en veragting van my af, want u getuienisse het ek bewaar. 
###### v23
Al sit vorste en beraadslaag teen my — u kneg oordink u insettinge. 
###### v24
Ja, u getuienisse is my verlustiging, my raadsmanne. 
###### v25
Dalet. My siel kleef aan die stof; maak my lewend na u woord. 
###### v26
My weë het ek vertel, en U het my verhoor; leer my u insettinge! 
###### v27
Laat my die weg van u bevele verstaan, dat ek u wonders kan oordink. 
###### v28
My siel drup weg van kommer; rig my op na u woord. 
###### v29
Verwyder van my die weg van leuens, en verleen my genadiglik u wet. 
###### v30
Ek het die weg van waarheid verkies; u verordeninge het ek voor my gestel. 
###### v31
Ek kleef u getuienisse aan; o HERE, maak my nie beskaamd nie! 
###### v32
Ek sal op die weg van u gebooie wandel, want U verruim my hart. 
###### v33
He. HERE, leer my die weg van u insettinge, sodat ek dit tot die einde toe kan bewaar. 
###### v34
Gee my verstand, dat ek u wet kan bewaar, ja, dit kan onderhou van ganser harte. 
###### v35
Laat my wandel op die pad van u gebooie, want daarin het ek 'n behae. 
###### v36
Neig my hart tot u getuienisse en nie tot winsbejag nie. 
###### v37
Wend my oë af, dat hulle geen nietigheid sien nie; maak my lewend in u weë. 
###### v38
Vervul aan u kneg u belofte wat pas by u vrees. 
###### v39
Wend my smaadheid af wat ek vrees, want u verordeninge is goed. 
###### v40
Gewis, ek het 'n begeerte tot u bevele; maak my lewend deur u geregtigheid. 
###### v41
Wau. En laat u goedertierenhede oor my kom, o HERE, u heil volgens u belofte, 
###### v42
sodat ek my smader iets kan antwoord, want ek vertrou op u woord. 
###### v43
En onttrek die woord van waarheid nie geheel en al aan my mond nie, want op u verordeninge wag ek. 
###### v44
Dan wil ek u wet altyddeur onderhou, vir ewig en altyd, 
###### v45
en in die ruimte wandel, want ek soek u bevele. 
###### v46
Ook wil ek voor konings van u getuienisse spreek en my nie skaam nie. 
###### v47
En ek wil my verlustig in u gebooie wat ek liefhet, 
###### v48
en my hande ophef na u gebooie wat ek liefhet, en u insettinge oordink. 
###### v49
Sajin. Gedenk die woord aan u kneg, omdat U my laat hoop het. 
###### v50
Dit is my troos in my ellende, dat u belofte my lewend maak. 
###### v51
Vermeteles het baie met my gespot; van u wet het ek nie afgewyk nie. 
###### v52
Ek het gedink, o HERE, aan u oordele van ouds, en ek het my getroos. 
###### v53
Toorngloed het my aangegryp vanweë die goddelose wat u wet verlaat. 
###### v54
U insettinge was gesange vir my in die huis van my vreemdelingskap. 
###### v55
HERE, in die nag het ek gedink aan u Naam, en ek het u wet onderhou. 
###### v56
Dit het my deel geword, omdat ek u bevele bewaar het. 
###### v57
Get. Die HERE is my deel; ek het gesê dat ek u woorde sal bewaar. 
###### v58
Ek het U van ganser harte om genade gesmeek; wees my genadig volgens u belofte. 
###### v59
Ek het my weë oordink en my voete laat teruggaan na u getuienisse. 
###### v60
Ek het my gehaas, en nie getalm nie, om u gebooie te onderhou. 
###### v61
Die strikke van die goddelose het my omring; u wet het ek nie vergeet nie. 
###### v62
Middernag staan ek op om U te loof vir u regverdige verordeninge. 
###### v63
Ek is 'n metgesel van almal wat U vrees, en van die wat u bevele onderhou. 
###### v64
HERE, die aarde is vol van u goedertierenheid; leer my u insettinge. 
###### v65
Tet. U het goed gedoen aan u kneg, HERE, na u woord. 
###### v66
Leer my 'n goeie insig en kennis, want ek glo aan u gebooie. 
###### v67
Voordat ek verdruk was, het ek gedwaal; maar nou onderhou ek u woord. 
###### v68
U is goed en doen goed; leer my u insettinge. 
###### v69
Vermeteles het my leuens toegedig; maar ék bewaar van ganser harte u bevele. 
###### v70
Hulle hart is ongevoelig soos vet; maar ék verlustig my in u wet. 
###### v71
Dit is goed vir my dat ek verdruk was, sodat ek u insettinge sou leer. 
###### v72
Die wet van u mond is vir my beter as duisende stukke goud en silwer. 
###### v73
Jod. U hande het my gemaak en my toeberei; maak my verstandig, dat ek u gebooie kan leer. 
###### v74
Die wat U vrees, sien my, en hulle is bly; want op u woord wag ek. 
###### v75
Ek weet, HERE, dat u oordele regverdig is en dat U my uit getrouheid verdruk het. 
###### v76
Laat tog u goedertierenheid wees om my te troos volgens u belofte aan u kneg. 
###### v77
Laat u barmhartighede oor my kom, dat ek kan lewe; want u wet is my verlustiging. 
###### v78
Laat die vermeteles beskaamd staan, omdat hulle sonder oorsaak my onregverdig behandel het; maar ék oordink u bevele. 
###### v79
Laat die wat U vrees, na my terugkeer, en die wat u getuienisse ken. 
###### v80
Laat my hart opreg wees in u insettinge, sodat ek nie beskaamd hoef te staan nie. 
###### v81
Kaf. My siel smag na u heil; op u woord wag ek. 
###### v82
My oë smag na u belofte en sê: Wanneer sal U my vertroos? 
###### v83
Want ek het geword soos 'n leersak in die rook; u insettinge het ek nie vergeet nie. 
###### v84
Hoeveel sal die dae van u kneg wees? Wanneer sal U gerig oefen onder my vervolgers? 
###### v85
Vermeteles het vir my kuile gegrawe, hulle wat nie lewe na u wet nie. 
###### v86
Al u gebooie is waarheid; hulle vervolg my sonder oorsaak; help my! 
###### v87
Hulle het my amper vernietig op die aarde; maar ék het u bevele nie verlaat nie. 
###### v88
Maak my lewend na u goedertierenheid, dat ek die getuienis van u mond kan onderhou. 
###### v89
Lamed. Vir ewig, o HERE, staan u woord vas in die hemele. 
###### v90
U trou is van geslag tot geslag; U het die aarde bevestig, en dit bly staan. 
###### v91
Volgens u verordeninge bly hulle vandag nog staan, want alle dinge is u knegte. 
###### v92
As u wet nie my verlustiging was nie, dan het ek omgekom in my ellende. 
###### v93
Ek sal u bevele tot in ewigheid nie vergeet nie, want deur hulle het U my lewend gemaak. 
###### v94
Aan U behoort ek: verlos my, want ek soek u bevele. 
###### v95
Die goddelose lê en wag op my, om my om te bring; ek gee ag op u getuienisse. 
###### v96
Aan alle volmaaktheid het ek 'n einde gesien, maar u gebod is baie wyd. 
###### v97
Mem. Hoe lief het ek u wet; dit is my bepeinsing die hele dag. 
###### v98
U gebooie maak my wyser as my vyande, want hulle is myne vir ewig. 
###### v99
Ek is verstandiger as al my leermeesters, want u getuienisse is my bepeinsing. 
###### v100
Ek het meer verstand as die ou mense, want ek bewaar u bevele. 
###### v101
Ek het my voete teruggehou van elke verkeerde pad, dat ek u woord kan bewaar. 
###### v102
Ek het van u verordeninge nie afgewyk nie, want U het my geleer. 
###### v103
Hoe soet is u beloftes vir my verhemelte, meer as heuning vir my mond. 
###### v104
Uit u bevele kry ek verstand; daarom haat ek elke leuenpad. 
###### v105
Noen. U woord is 'n lamp vir my voet en 'n lig vir my pad. 
###### v106
Ek het gesweer, en dit gehou, om u regverdige verordeninge te onderhou. 
###### v107
Ek is baie diep neergedruk; HERE, maak my lewend na u woord! 
###### v108
Laat tog die vrywillige offerandes van my mond U behaag, o HERE, en leer my u verordeninge. 
###### v109
My lewe is altyddeur in my hand; nogtans vergeet ek u wet nie. 
###### v110
Die goddelose het vir my 'n vangnet gespan; nogtans het ek van u bevele nie afgedwaal nie. 
###### v111
Ek het u getuienisse vir ewig as erfdeel ontvang, want hulle is die vreugde van my hart. 
###### v112
Ek het my hart geneig, om u insettinge te betrag, vir ewig, tot die einde toe. 
###### v113
Samek. Twyfelaars haat ek, maar u wet het ek lief. 
###### v114
U is my skuilplek en my skild; op u woord wag ek. 
###### v115
Gaan weg van my, kwaaddoeners, dat ek die gebooie van my God kan bewaar! 
###### v116
Ondersteun my volgens u belofte, dat ek kan lewe; en maak my nie beskaamd vanweë my hoop nie. 
###### v117
Steun my, dat ek verlos word; dan sal ek altyddeur op u insettinge let. 
###### v118
U verag almal wat van u insettinge afdwaal, want hulle bedrieëry is leuens. 
###### v119
U ruim al die goddelose van die aarde weg soos skuim; daarom het ek u getuienisse lief. 
###### v120
My vlees sidder van skrik vir U, en ek vrees vir u oordele. 
###### v121
Ajin. Ek het reg en geregtigheid gedoen: gee my nie oor aan my verdrukkers nie. 
###### v122
Wees borg vir u kneg ten goede; laat vermeteles my nie verdruk nie. 
###### v123
My oë smag na u heil en na die belofte van u geregtigheid. 
###### v124
Handel met u kneg na u goedertierenheid, en leer my u insettinge. 
###### v125
Ek is u kneg; maak my verstandig, dat ek u getuienisse kan ken. 
###### v126
Dit is tyd vir die HERE om te handel: hulle het u wet verbreek. 
###### v127
Daarom het ek u gebooie lief, meer as goud, ja, as baie fyn goud. 
###### v128
Daarom hou ek al die bevele aangaande alles vir reg; elke leuenpad haat ek. 
###### v129
Pe. U getuienisse is wonderbaar; daarom bewaar my siel hulle. 
###### v130
Die opening van u woorde gee lig; dit maak die eenvoudiges verstandig. 
###### v131
Ek maak my mond wyd oop en hyg, want na u gebooie verlang ek. 
###### v132
Wend U tot my en wees my genadig volgens die reg van die wat u Naam liefhet. 
###### v133
Maak my voetstappe vas in u woord, en laat geen ongeregtigheid oor my heers nie. 
###### v134
Verlos my van die mens se verdrukking, sodat ek u bevele kan onderhou. 
###### v135
Laat u aangesig skyn oor u kneg, en leer my u insettinge. 
###### v136
My oë loop af in strome van water, omdat hulle u wet nie onderhou nie. 
###### v137
Sade. HERE, U is regverdig, en reg is u verordeninge. 
###### v138
In geregtigheid het U u getuienisse beveel en in louter trou. 
###### v139
My ywer verteer my, omdat my teëstanders u woorde vergeet het. 
###### v140
U woord is deur en deur gelouter, en u kneg het dit lief. 
###### v141
Ek is klein en verag, maar u bevele vergeet ek nie. 
###### v142
U geregtigheid is geregtigheid tot in ewigheid, en u wet is waarheid. 
###### v143
Benoudheid en angs het my getref, maar u gebooie is my verlustiging. 
###### v144
U getuienisse is geregtigheid tot in ewigheid; maak my verstandig, dat ek kan lewe. 
###### v145
Kof. Ek het geroep van ganser harte; verhoor my, o HERE! Ek wil u insettinge bewaar. 
###### v146
Ek het U aangeroep; verlos my, dat ek u getuienisse kan onderhou. 
###### v147
Voor die môreskemering roep ek om hulp; op u woord wag ek. 
###### v148
My oë is die nagwake voor om u woord te oordink. 
###### v149
Hoor my stem na u goedertierenheid; o HERE, maak my lewend volgens u verordeninge. 
###### v150
Hulle kom nader wat skandelike dade najaag, hulle wat ver van u wet af is. 
###### v151
U, o HERE, is naby, en al u gebooie is waarheid. 
###### v152
Lankal het ek geweet uit u getuienisse dat U hulle vir ewig gegrond het. 
###### v153
Resj. Sien my ellende aan en red my, want u wet vergeet ek nie. 
###### v154
Verdedig my regsaak en verlos my; maak my lewend volgens u belofte. 
###### v155
Die heil is ver van die goddelose, want hulle soek u insettinge nie. 
###### v156
HERE, u barmhartighede is menigvuldig; maak my lewend volgens u verordeninge. 
###### v157
My vervolgers en my teëstanders is talryk; van u getuienisse wyk ek nie af nie. 
###### v158
Ek het diegene gesien wat troueloos handel, en dit het my gewalg dat hulle u woord nie onderhou nie. 
###### v159
Aanskou dat ek u bevele liefhet; o HERE, maak my lewend na u goedertierenheid. 
###### v160
Die hele inhoud van u woord is waarheid, en al u regverdige verordeninge is tot in ewigheid. 
###### v161
Sin, Sjin. Vorste het my sonder oorsaak vervolg, maar my hart vrees vir u woord. 
###### v162
Ek is vrolik oor u belofte soos een wat 'n groot buit vind. 
###### v163
Leuens haat ek en het daar 'n afsku van; u wet het ek lief. 
###### v164
Ek loof u sewe maal elke dag oor u regverdige verordeninge. 
###### v165
Die wat u wet liefhet, het groot vrede, en vir hulle is daar geen struikelblok nie. 
###### v166
o HERE, ek hoop op u heil, en ek hou u gebooie. 
###### v167
My siel onderhou u getuienisse, en ek het hulle baie lief. 
###### v168
Ek onderhou u bevele en u getuienisse, want al my weë is voor U. 
###### v169
Tau. o HERE, laat my smeking nader kom voor u aangesig; maak my verstandig volgens u woord. 
###### v170
Laat my smeking voor u aangesig kom; red my volgens u belofte. 
###### v171
My lippe sal lofsange laat uitstroom, want U leer my u insettinge. 
###### v172
My tong sal u woord besing, want al u gebooie is geregtigheid. 
###### v173
Laat u hand my tot hulp wees, want ek het u bevele verkies. 
###### v174
o HERE, ek verlang na u heil, en u wet is my verlustiging. 
###### v175
Laat my siel lewe, dat dit U kan loof; en laat u gerigte my help. 
###### v176
Ek het gedwaal soos 'n verlore skaap; soek u kneg, want u gebooie vergeet ek nie. 
