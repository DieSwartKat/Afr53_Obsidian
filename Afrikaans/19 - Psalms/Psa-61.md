# Psalms 61

[[Psa-60|← Psalms 60]] | [[Psalms]] | [[Psa-62|Psalms 62 →]]
***

###### v1
Vir die musiekleier; met snaarinstrumente. 'n Psalm van Dawid. 
###### v2
o God, hoor my smeking, luister na my gebed! 
###### v3
Van die einde van die aarde af roep ek U aan as my hart beswyk; lei my op 'n rots wat vir my te hoog is. 
###### v4
Want U het 'n toevlug vir my geword, 'n sterk toring teen die vyand. 
###### v5
Ek wil in u tent vertoef vir ewig, in die skuilplek van u vleuels my verberg. Sela. 
###### v6
Want U, o God, het my geloftes gehoor; U het die besitting gegee van die wat u Naam vrees. 
###### v7
Mag U dae by die koning se dae byvoeg; mag sy jare wees soos van geslag tot geslag. 
###### v8
Mag hy vir ewig voor die aangesig van God op die troon sit; beskik goedertierenheid en trou, dat dié hom bewaar. Só wil ek psalmsing tot eer van u Naam tot in ewigheid, om my geloftes te betaal, dag ná dag. 
