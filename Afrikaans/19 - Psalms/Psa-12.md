# Psalms 12

[[Psa-11|← Psalms 11]] | [[Psalms]] | [[Psa-13|Psalms 13 →]]
***

###### v1
Vir die musiekleier; met basstem. 'n Psalm van Dawid. 
###### v2
Red, o Here, want daar is geen vrome meer nie; want die getroues het verdwyn onder die mensekinders. 
###### v3
Hulle praat leuens, die een met die ander; met vleiende lippe spreek hulle dubbelhartig. 
###### v4
Mag die HERE al die vleiende lippe uitroei, die tong wat grootpraat, 
###### v5
hulle wat sê: Met ons tong is ons sterk; ons lippe is met ons! Wie is heer oor ons? 
###### v6
Oor die verdrukking van die ellendiges, oor die gesug van die behoeftiges sal Ek nou opstaan, sê die HERE; Ek sal hom in veiligheid stel wat daarna smag. 
###### v7
Die woorde van die HERE is rein woorde, silwer wat gelouter is in 'n smeltkroes in die aarde, gesuiwer sewe maal. 
###### v8
U, o HERE, sal hulle bewaar; U sal ons bewaar van hierdie geslag vir ewig. Die goddelose draf rond as laagheid die oorhand kry by die mensekinders. 
