# Psalms 23

[[Psa-22|← Psalms 22]] | [[Psalms]] | [[Psa-24|Psalms 24 →]]
***

###### v1
'n Psalm van Dawid. Die HERE is my herder; niks sal my ontbreek nie. 
###### v2
Hy laat my neerlê in groen weivelde; na waters waar rus is, lei Hy my heen. 
###### v3
Hy verkwik my siel; Hy lei my in die spore van geregtigheid, om sy Naam ontwil. 
###### v4
Al gaan ek ook in 'n dal van doodskaduwee, ek sal geen onheil vrees nie; want U is met my: u stok en u staf dié vertroos my. 
###### v5
U berei die tafel voor my aangesig teenoor my teëstanders; U maak my hoof vet met olie; my beker loop oor. 
###### v6
Net goedheid en guns sal my volg al die dae van my lewe; en ek sal in die huis van die HERE bly in lengte van dae. 
