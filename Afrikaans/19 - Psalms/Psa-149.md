# Psalms 149

[[Psa-148|← Psalms 148]] | [[Psalms]] | [[Psa-150|Psalms 150 →]]
***

###### v1
Halleluja! Sing tot eer van die HERE 'n nuwe lied, sy lof in die vergadering van die gunsgenote! 
###### v2
Laat Israel hom verheug in sy Maker; laat die kinders van Sion juig oor hulle Koning! 
###### v3
Laat hulle sy Naam loof in koordans, Hom psalmsing met tamboeryn en siter. 
###### v4
Want die HERE het 'n welbehae in sy volk; Hy versier die ootmoediges met heil. 
###### v5
Laat die gunsgenote juig in heerlikheid; laat hulle jubel op hul bedde. 
###### v6
Lofverheffinge van God is in hulle keel, en 'n tweesnydende swaard in hulle hand; 
###### v7
om wraak te oefen onder die heidene, strafgerigte onder die volke; 
###### v8
om hulle konings met kettings te bind en hulle edeles met ysterboeie; 
###### v9
om 'n vonnis wat opgeskrywe is, aan hulle te voltrek. 'n Eer is dit vir al sy gunsgenote! Halleluja! 
