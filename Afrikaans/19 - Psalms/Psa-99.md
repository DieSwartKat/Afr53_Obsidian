# Psalms 99

[[Psa-98|← Psalms 98]] | [[Psalms]] | [[Psa-100|Psalms 100 →]]
***

###### v1
Die HERE is Koning; laat die volke bewe! Hy troon op die gérubs; laat die aarde sidder! 
###### v2
Die HERE is groot in Sion, en verhewe is Hy bo al die volke. 
###### v3
Laat hulle u grote en gedugte Naam loof! Heilig is Hy! 
###### v4
Ook die sterkte van die Koning wat die reg liefhet. U het bevestig wat regverdig is; U het reg en geregtigheid gedoen in Jakob. 
###### v5
Verhef die HERE onse God, en buig julle neer voor die voetbank van sy voete. Heilig is Hy! 
###### v6
Moses en Aäron was onder sy priesters, en Samuel onder die aanroepers van sy Naam. Hulle het die HERE aangeroep, en Hy het hulle verhoor. 
###### v7
In die wolkkolom het Hy met hulle gespreek. Hulle het sy getuienisse onderhou en die insetting wat Hy hulle gegee het. 
###### v8
o HERE onse God, U het hulle verhoor, U was vir hulle 'n vergewende God en Een wat wraak oefen oor hulle dade. 
###### v9
Verhef die HERE onse God, en buig julle neer voor sy heilige berg. Want heilig is die HERE onse God. 
