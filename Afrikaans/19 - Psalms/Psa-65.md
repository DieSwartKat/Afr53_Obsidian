# Psalms 65

[[Psa-64|← Psalms 64]] | [[Psalms]] | [[Psa-66|Psalms 66 →]]
***

###### v1
Vir die musiekleier. 'n Psalm van Dawid. 'n Lied. 
###### v2
Aan U kom 'n lofsang toe, o God, in Sion, en aan U moet die gelofte betaal word. 
###### v3
o Hoorder van die gebed, tot U moet alle vlees kom! 
###### v4
Ongeregtige dinge het die oorhand oor my gehad, maar U versoen ons oortredinge. 
###### v5
Welgeluksalig is hy wat U uitkies en laat nader kom, dat hy kan woon in u voorhowe. Ons wil versadig word met die goeie van u huis, die heiligheid van u paleis. 
###### v6
Vreeslike dinge antwoord U ons in geregtigheid, o God van ons heil, vertroue van al die eindes van die aarde en van die verste see! 
###### v7
Wat die berge grondves deur u krag, wat omgord is met mag, 
###### v8
wat die gebruis van die seë stilmaak, die gebruis van hulle golwe en die rumoer van die volke; 
###### v9
sodat die bewoners van die eindes vrees vir u tekens; U laat die uitgange van die môre en die aand jubel. 
###### v10
U het die land besoek en oorvloed gegee; U verryk dit grootliks; die stroom van God is vol water. U berei hulle koring; ja, so berei U die land. 
###### v11
U maak sy vore nat, sy kluite gelyk; deur reënbuie maak U dit week; U seën sy uitspruitsel. 
###### v12
U kroon die jaar van u goedheid, en u voetspore drup van vettigheid. 
###### v13
Die weivelde van die woestyn drup, en die heuwels gord hulleself met gejuig. Die weivelde is bekleed met troppe kleinvee, en die dale is bedek met koring; hulle juig, ook sing hulle. 
