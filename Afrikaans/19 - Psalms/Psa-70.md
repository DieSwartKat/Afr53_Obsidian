# Psalms 70

[[Psa-69|← Psalms 69]] | [[Psalms]] | [[Psa-71|Psalms 71 →]]
***

###### v1
Vir die musiekleier. 'n Psalm van Dawid, by die gedenkoffer. 
###### v2
o God, maak tog gou om my te red, o HERE, om my te help! 
###### v3
Laat hulle wat my lewe soek, beskaamd staan en rooi van skaamte word; laat hulle wat behae het in my ongeluk, agteruitwyk en in die skande kom. 
###### v4
Laat hulle wat sê: Ha, ha! teruggaan vanweë hul beskaming. 
###### v5
Laat in U vrolik en bly wees almal wat U soek; en laat die liefhebbers van u heil altyddeur sê: Groot is God! Maar ek is ellendig en behoeftig: o God, kom tog gou na my! U is my hulp en my redder; HERE, vertoef tog nie! 
