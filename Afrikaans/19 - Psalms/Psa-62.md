# Psalms 62

[[Psa-61|← Psalms 61]] | [[Psalms]] | [[Psa-63|Psalms 63 →]]
***

###### v1
Vir die musiekleier; op die wysie van: "Jedútun." 'n Psalm van Dawid. 
###### v2
Ja, my siel is stil tot God; van Hom is my heil. 
###### v3
Hy alleen is my rots en my heil, my rotsvesting; ek sal nie grootliks wankel nie. 
###### v4
Hoe lank sal julle aanstorm op 'n man, julle almal hom verbrysel soos 'n muur wat oorhang, 'n omgestote klipmuur? 
###### v5
Ja, hulle hou raad om hom van sy hoogte af te stoot; hulle het behae in leuens; met hul mond seën hulle, maar met hul binneste vloek hulle. Sela. 
###### v6
Wees net maar stil tot God, my siel, want van Hom is my verwagting! 
###### v7
Sekerlik, Hy is my rots en my heil, my rotsvesting; ek sal nie wankel nie. 
###### v8
By God is my heil en my eer; die rots van my sterkte, my toevlug is in God. 
###### v9
Vertrou op Hom altyd, o volk! Stort julle hart uit voor sy aangesig! God is 'n toevlug vir ons. Sela. 
###### v10
Ja, nietigheid is die mensekinders, leuens is die aansienlikes; in die weegskaal moet hulle opgaan, almal saam is hulle minder as nietigheid. 
###### v11
Vertrou nie op verdrukking en bou geen ydele hoop op rowery nie; as die vermoë aangroei, sit daar die hart nie op nie! 
###### v12
Een ding het God gespreek, twee is dit wat ek gehoor het: dat die sterkte aan God behoort, en aan U, o Here, behoort die goedertierenheid; want U vergeld elkeen na sy werk. 
