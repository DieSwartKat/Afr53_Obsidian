# Psalms 130

[[Psa-129|← Psalms 129]] | [[Psalms]] | [[Psa-131|Psalms 131 →]]
***

###### v1
'n Bedevaartslied. Uit die dieptes roep ek U aan, o HERE! 
###### v2
Here, hoor na my stem; laat u ore luister na die stem van my smekinge. 
###### v3
As U, HERE, die ongeregtighede in gedagtenis hou, Here, wie sal bestaan? 
###### v4
Maar by U is vergewing, dat U gevrees mag word. 
###### v5
Ek wag op die HERE; my siel wag, en ek hoop op sy woord. 
###### v6
My siel wag op die Here meer as wagters op die môre, wagters op die môre. 
###### v7
Wag op die HERE, o Israel! want by die HERE is die goedertierenheid, en by Hom is daar veel verlossing; 
###### v8
en Hy self sal Israel verlos van al sy ongeregtighede. 
