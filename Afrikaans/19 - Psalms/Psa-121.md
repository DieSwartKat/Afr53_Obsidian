# Psalms 121

[[Psa-120|← Psalms 120]] | [[Psalms]] | [[Psa-122|Psalms 122 →]]
***

###### v1
'n Bedevaartslied. Ek slaan my oë op na die berge: waar sal my hulp vandaan kom? 
###### v2
My hulp is van die HERE wat hemel en aarde gemaak het. 
###### v3
Hy kan jou voet nie laat wankel nie; jou Bewaarder kan nie sluimer nie. 
###### v4
Kyk, die Bewaarder van Israel sluimer of slaap nie. 
###### v5
Die HERE is jou Bewaarder; die HERE is jou skaduwee aan jou regterhand. 
###### v6
Die son sal jou bedags nie steek nie, die maan ook nie by nag nie. 
###### v7
Die HERE sal jou bewaar vir elke onheil; jou siel sal Hy bewaar. 
###### v8
Die HERE sal jou uitgang en jou ingang bewaar, van nou af tot in ewigheid. 
