# Psalms 140

[[Psa-139|← Psalms 139]] | [[Psalms]] | [[Psa-141|Psalms 141 →]]
***

###### v1
Vir die musiekleier. 'n Psalm van Dawid. 
###### v2
Red my, HERE, van die kwaaddoeners, bewaar my vir die manne van geweld; 
###### v3
wat slegte dinge in die hart bedink, wat elke dag stryd verwek. 
###### v4
Hulle maak hul tong skerp soos 'n slang; gif van 'n adder is onder hulle lippe. Sela. 
###### v5
Bewaar my, HERE, vir die hande van die goddelose; behoed my vir die manne van geweld wat planne beraam om my voete weg te stoot. 
###### v6
Trotsaards het vir my 'n vangnet gespan en toue; hulle het 'n net uitgespan aan die kant van die pad; strikke het hulle vir my gestel. Sela. 
###### v7
Ek het tot die HERE gesê: U is my God; luister tog, HERE, na die stem van my smekinge! 
###### v8
HERE Here, Sterkte van my heil, U beskut my hoof in die dag van stryd! 
###### v9
HERE, gee tog nie die begeertes van die goddelose nie; laat sy listige plan nie geluk, sodat hulle hul verhef nie. Sela. 
###### v10
Wat betref die hoof van die wat my omring — laat die onheil van hulle lippe hulle oordek. 
###### v11
Laat vurige kole op hulle afgegooi word; mag Hy hulle laat val in die vuur, in kuile, sodat hulle nie weer opstaan nie! 
###### v12
Laat die kwaadspreker nie op aarde bevestig word nie; die man van geweld — laat die ongeluk hom jaag met slag op slag. 
###### v13
Ek weet dat die HERE die regsaak van die ellendige, die reg van die behoeftiges sal behartig. Sekerlik, die regverdiges sal u Naam loof, die opregtes sal voor u aangesig woon. 
