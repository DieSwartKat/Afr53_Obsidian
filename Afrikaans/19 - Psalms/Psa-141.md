# Psalms 141

[[Psa-140|← Psalms 140]] | [[Psalms]] | [[Psa-142|Psalms 142 →]]
***

###### v1
'n Psalm van Dawid. HERE, ek roep U aan; kom tog gou na my toe; luister na my stem as ek U aanroep. 
###### v2
Laat my gebed soos reukwerk voor u aangesig staan, die opheffing van my hande soos die aandoffer. 
###### v3
HERE, stel 'n wag voor my mond, bewaar die deur van my lippe. 
###### v4
Neig my hart nie tot iets wat sleg is, om in goddeloosheid dinge te doen saam met manne wat ongeregtigheid werk nie; en laat my van hulle lekkernye nie eet nie. 
###### v5
Laat die regverdige my met liefde slaan en my tugtig — hoofsalf sal my hoof nie weier nie; want nog is my gebed teen hulle booshede. 
###### v6
As hulle regters aan die kant van die rots afgegooi word, dan sal hulle hoor dat my woorde lieflik is. 
###### v7
Soos 'n mens in die aarde vore en skeure trek, is ons beendere gestrooi by die mond van die doderyk. 
###### v8
Want op U is my oë, HERE Here; by U skuil ek: giet my siel nie uit nie! 
###### v9
Bewaar my vir die mag van die vangnet van die wat vir my strikke stel, en vir die strikke van die werkers van ongeregtigheid. 
###### v10
Laat die goddelose in hulle vangkuile val, almal saam, terwyl ék verbygaan! 
