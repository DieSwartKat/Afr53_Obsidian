# Psalms 29

[[Psa-28|← Psalms 28]] | [[Psalms]] | [[Psa-30|Psalms 30 →]]
***

###### v1
'n Psalm van Dawid. Gee aan die HERE, o hemelinge, gee aan die HERE eer en sterkte! 
###### v2
Gee aan die HERE die eer van sy Naam; aanbid die HERE in heilige sieraad! 
###### v3
Die stem van die HERE is op die waters, die God van eer donder; die HERE is op die groot waters. 
###### v4
Die stem van die HERE is met krag; die stem van die HERE is met heerlikheid. 
###### v5
Die stem van die HERE breek seders; ja, die HERE verbreek die seders van die Líbanon; 
###### v6
en Hy laat hulle opspring soos 'n kalf, die Líbanon en Sirjon soos 'n jong buffel. 
###### v7
Die stem van die HERE slaan daar vuurvlamme uit. 
###### v8
Die stem van die HERE laat die woestyn bewe; die HERE laat die woestyn van Kades bewe. 
###### v9
Die stem van die HERE laat die takbokke lam en maak die bosse kaal; maar in sy paleis sê elkeen: Heerlikheid! 
###### v10
Die HERE het gesit oor die Watervloed; ja, die HERE sit as Koning tot in ewigheid. 
###### v11
Die HERE sal sy volk sterkte gee, die HERE sal sy volk seën met vrede. 
