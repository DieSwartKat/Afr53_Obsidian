# Psalms 58

[[Psa-57|← Psalms 57]] | [[Psalms]] | [[Psa-59|Psalms 59 →]]
***

###### v1
Vir die musiekleier; op die wysie van: "Moenie verwoes nie." Van Dawid. 'n Gedig. 
###### v2
Spreek julle waarlik geregtigheid, o gode? Oordeel julle die mensekinders regverdig? 
###### v3
Ja, julle bedryf ongeregtighede in die hart; julle weeg op aarde die geweld van julle hande af. 
###### v4
Afvallig is die goddelose mense van die geboorte af; die leuensprekers dwaal van die moederskoot af. 
###### v5
Hulle het gif soos die gif van 'n slang; soos 'n dowe adder wat sy oor toestop, 
###### v6
wat nie luister na die stem van die besweerders, van hom wat ervare is om met towerspreuke om te gaan nie. 
###### v7
o God, verbreek hulle tande in hulle mond; slaan die tande van die jong leeus uit, o HERE! 
###### v8
Laat hulle vergaan soos water wat wegloop; as hy sy pyle rig, laat hulle wees asof hulle stomp geword het. 
###### v9
Laat hulle wees soos 'n slak wat wegsmelt so ver as hy loop, soos 'n misgeboorte wat die son nie gesien het nie. 
###### v10
Voordat julle potte die doringtak gewaar word, sal Hy dit wegstorm, die rou vleis sowel as die vuurgloed. 
###### v11
Die regverdige sal bly wees as hy die wraak sien; hy sal sy voete was in die bloed van die goddelose. En die mense sal sê: Gewis, daar is vrug vir die regverdige; gewis, daar is 'n God wat op die aarde oordeel! 
