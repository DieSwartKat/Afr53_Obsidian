# Psalms 136

[[Psa-135|← Psalms 135]] | [[Psalms]] | [[Psa-137|Psalms 137 →]]
***

###### v1
Loof die HERE, want Hy is goed, want sy goedertierenheid is tot in ewigheid. 
###### v2
Loof die God van die gode, want sy goedertierenheid is tot in ewigheid. 
###### v3
Loof die Here der here, want sy goedertierenheid is tot in ewigheid — 
###### v4
Hy wat alleen groot wonders doen, want sy goedertierenheid is tot in ewigheid. 
###### v5
Wat die hemele met verstand gemaak het, want sy goedertierenheid is tot in ewigheid. 
###### v6
Wat die aarde op die water uitgespan het, want sy goedertierenheid is tot in ewigheid. 
###### v7
Wat die groot ligte gemaak het, want sy goedertierenheid is tot in ewigheid. 
###### v8
Die son om te heers oor die dag, want sy goedertierenheid is tot in ewigheid. 
###### v9
Die maan en sterre om te heers oor die nag, want sy goedertierenheid is tot in ewigheid. 
###### v10
Wat die Egiptenaars getref het in hulle eersgeborenes, want sy goedertierenheid is tot in ewigheid. 
###### v11
En Israel onder hulle uitgelei het, want sy goedertierenheid is tot in ewigheid. 
###### v12
Met 'n sterk hand en met 'n uitgestrekte arm, want sy goedertierenheid is tot in ewigheid. 
###### v13
Wat die Skelfsee in stukke gesny het, want sy goedertierenheid is tot in ewigheid. 
###### v14
En Israel daar dwarsdeur laat gaan het, want sy goedertierenheid is tot in ewigheid. 
###### v15
En Farao saam met sy leër in die Skelfsee gestort het, want sy goedertierenheid is tot in ewigheid. 
###### v16
Wat sy volk deur die woestyn gelei het, want sy goedertierenheid is tot in ewigheid. 
###### v17
Wat groot konings verslaan het, want sy goedertierenheid is tot in ewigheid. 
###### v18
En geweldige konings gedood het, want sy goedertierenheid is tot in ewigheid. 
###### v19
Sihon, die koning van die Amoriete, want sy goedertierenheid is tot in ewigheid. 
###### v20
En Og, die koning van Basan, want sy goedertierenheid is tot in ewigheid. 
###### v21
En hulle land as erfdeel gegee het, want sy goedertierenheid is tot in ewigheid. 
###### v22
As erfdeel aan Israel, sy kneg, want sy goedertierenheid is tot in ewigheid. 
###### v23
Wat in ons vernedering aan ons gedink het, want sy goedertierenheid is tot in ewigheid. 
###### v24
En ons van ons teëstanders losgeruk het, want sy goedertierenheid is tot in ewigheid. 
###### v25
Wat voedsel gee aan alle vlees, want sy goedertierenheid is tot in ewigheid. 
###### v26
Loof die God van die hemel, want sy goedertierenheid is tot in ewigheid. 
