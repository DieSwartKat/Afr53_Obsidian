# Psalms 98

[[Psa-97|← Psalms 97]] | [[Psalms]] | [[Psa-99|Psalms 99 →]]
***

###### v1
'n Psalm. Sing tot eer van die HERE 'n nuwe lied, want Hy het wonders gedoen; sy regterhand en sy heilige arm het Hom gehelp. 
###### v2
Die HERE het sy heil bekend gemaak, sy geregtigheid voor die oë van die nasies geopenbaar. 
###### v3
Hy het gedink aan sy goedertierenheid en sy trou aan die huis van Israel; al die eindes van die aarde het die heil van onse God gesien. 
###### v4
Juig voor die HERE, o ganse aarde, breek uit en psalmsing! 
###### v5
Psalmsing tot eer van die HERE met die siter, met die siter en die stem van gesang, 
###### v6
met trompette en basuingeklank; juig voor die aangesig van die Koning, die HERE! 
###### v7
Laat die see bruis en sy volheid, die wêreld en die wat daarin woon. 
###### v8
Laat die riviere in die hande klap, die berge tesame jubel 
###### v9
voor die aangesig van die HERE; want Hy kom om die aarde te oordeel; Hy sal die wêreld rig in geregtigheid en die volke met reg. 
