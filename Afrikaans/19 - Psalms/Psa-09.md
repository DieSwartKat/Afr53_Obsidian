# Psalms 9

[[Psa-08|← Psalms 08]] | [[Psalms]] | [[Psa-10|Psalms 10 →]]
***

###### v1
Vir die musiekleier; op die wysie van: "Sterf vir die Seun". 'n Psalm van Dawid. 
###### v2
Ek wil die HERE loof met my hele hart; ek wil al u wonders vertel. 
###### v3
In U wil ek bly wees en juig; ek wil psalmsing tot eer van u Naam, o Allerhoogste, 
###### v4
omdat my vyande agteruitwyk, struikel en omkom van voor u aangesig. 
###### v5
Want U het my reg en my regsaak behandel; U het gaan sit op die troon, o regverdige regter! 
###### v6
U het die heidene gedreig, die goddelose laat omkom, hulle naam uitgedelg vir ewig en altyd. 
###### v7
Die vyande het omgekom — puinhope vir ewig; ook die stede wat U verwoes het; hulle gedagtenis, ja, dié het vergaan. 
###### v8
Maar die HERE sit vir ewig; Hy het sy troon reggesit vir die oordeel. 
###### v9
En Hy self sal die wêreld oordeel in geregtigheid en die volke vonnis met reg. 
###### v10
So is die HERE dan 'n rotsvesting vir die verdrukte, 'n rotsvesting in tye van benoudheid. 
###### v11
En hulle wat u Naam ken, sal op U vertrou, omdat U die wat U soek, nie verlaat nie, o HERE! 
###### v12
Psalmsing tot eer van die HERE wat op Sion woon; verkondig onder die volke sy dade. 
###### v13
Want Hy wat die bloed soek, dink aan hulle; Hy vergeet die geroep van die ellendiges nie. 
###### v14
Wees my genadig, HERE, aanskou my ellende vanweë my haters, U wat my verhef uit die poorte van die dood; 
###### v15
sodat ek al u roemryke dade kan vertel, in die poorte van die dogter van Sion kan juig oor u heil. 
###### v16
Die heidene het gesink in die kuil wat hulle gemaak het; hulle voet is gevang in die net wat hulle gespan het. 
###### v17
Die HERE het Hom bekend gemaak; Hy het strafgerig geoefen; die goddelose is verstrik in die werk van sy hande. Higgajon. Sela. 
###### v18
Die goddelose sal teruggaan na die doderyk, al die heidene wat God vergeet. 
###### v19
Want die behoeftige sal nie vir altyd vergeet word, die verwagting van die ellendiges nie vir ewig verlore gaan nie. 
###### v20
Staan op, HERE, laat die mens nie sterk word nie; laat die heidene voor u aangesig geoordeel word! o HERE jaag hulle skrik aan; laat die heidene weet, hulle is mense! Sela. 
