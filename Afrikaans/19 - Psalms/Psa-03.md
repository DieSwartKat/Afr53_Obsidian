# Psalms 3

[[Psa-02|← Psalms 02]] | [[Psalms]] | [[Psa-04|Psalms 04 →]]
***

###### v1
'n Psalm van Dawid toe hy gevlug het vir sy seun Absalom. 
###### v2
o HERE, hoe het my teëstanders vermenigvuldig! Baie staan teen my op. 
###### v3
Baie sê van my: Daar is geen heil vir hom by God nie. Sela. 
###### v4
Maar U, HERE, is 'n skild wat my beskut, my eer en die Een wat my hoof ophef. 
###### v5
Luid roep ek die HERE aan, en Hy verhoor my van sy heilige berg. Sela. 
###### v6
Ek het gaan lê en aan die slaap mag raak; ek het wakker geword, want die HERE ondersteun my. 
###### v7
Ek sal nie vrees vir tien duisende van mense wat rondom teen my gereed staan nie. 
###### v8
Staan op, HERE; verlos my, my God! Want U het al my vyande op die kakebeen geslaan; U het die tande van die goddelose stukkend gebreek. Die heil behoort aan die HERE; laat u seën wees oor u volk! Sela. 
