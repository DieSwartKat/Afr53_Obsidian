# Psalms 137

[[Psa-136|← Psalms 136]] | [[Psalms]] | [[Psa-138|Psalms 138 →]]
***

###### v1
By die riviere van Babel, daar het ons gesit, ook geween as ons aan Sion dink. 
###### v2
Aan die wilgerbome wat daarin is, het ons ons siters opgehang. 
###### v3
Want daar het hulle wat ons as gevangenes weggevoer het, van ons die woorde van 'n lied gevra en hulle wat ons verdruk het, vreugde, deur te sê: Sing vir ons 'n Sionslied. 
###### v4
Hoe sou ons die lied van die HERE kan sing in 'n vreemde land? 
###### v5
As ek jou vergeet, o Jerusalem, laat my regterhand dan homself vergeet! 
###### v6
Laat my tong kleef aan my verhemelte as ek aan jou nie dink nie, as ek Jerusalem nie verhef bo my hoogste vreugde nie. 
###### v7
HERE, bring in herinnering vir die kinders van Edom die dag van Jerusalem, hulle wat gesê het: Breek weg, breek weg, tot op die grond met hom! 
###### v8
o Dogter van Babel, jy verwoeste, gelukkig is hy wat jou sal vergeld wat jy ons aangedoen het! 
###### v9
Gelukkig is hy wat jou kinders gryp en verpletter teen die rots! 
