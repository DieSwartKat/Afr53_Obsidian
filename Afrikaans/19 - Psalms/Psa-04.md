# Psalms 4

[[Psa-03|← Psalms 03]] | [[Psalms]] | [[Psa-05|Psalms 05 →]]
***

###### v1
Vir die musiekleier; met snaarinstrumente. 'n Psalm van Dawid. 
###### v2
As ek roep, verhoor my, o God van my geregtigheid! In benoudheid het U vir my ruimte gemaak; wees my genadig, en hoor my gebed! 
###### v3
o Manne, hoe lank sal my eer tot skande wees? Hoe lank sal julle die nietigheid liefhê, die leuen soek? Sela. 
###### v4
Weet tog dat die HERE vir Hom 'n gunsgenoot afgesonder het; die HERE hoor as ek Hom aanroep. 
###### v5
Sidder, en moenie sondig nie; spreek in julle hart op julle bed, en wees stil. Sela. 
###### v6
Offer offerandes van geregtigheid en vertrou op die HERE. 
###### v7
Baie sê: Wie sal ons die goeie laat sien? Verhef oor ons die lig van u aangesig, o HERE! 
###### v8
Groter vreugde het U in my hart gegee as wanneer hulle koring en hulle mos oorvloedig is. Ek wil in vrede gaan lê en meteens aan die slaap raak; want U, o HERE, alleen laat my in veiligheid woon. 
