# Psalms 87

[[Psa-86|← Psalms 86]] | [[Psalms]] | [[Psa-88|Psalms 88 →]]
***

###### v1
Van die kinders van Korag. 'n Psalm. 'n Lied. Sy grondvesting is op heilige berge. 
###### v2
Die HERE het die poorte van Sion lief bo al die wonings van Jakob. 
###### v3
Heerlike dinge word van u gesê, o stad van God! Sela. 
###### v4
Ek wil Rahab en Babel vermeld onder hulle wat My ken; kyk, Filistéa en Tirus saam met Kus — hierdie een is daar gebore. 
###### v5
En van Sion sal gesê word: Man vir man is daarin gebore, en Hy, die Allerhoogste, hou dit in stand. 
###### v6
Die HERE sal tel as Hy die volke opskrywe: Hierdie een is daar gebore. Sela. 
###### v7
En die wat sing sowel as die wat vrolik is, sê: Al my fonteine is in jou! 
