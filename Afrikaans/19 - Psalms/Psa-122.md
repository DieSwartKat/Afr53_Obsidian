# Psalms 122

[[Psa-121|← Psalms 121]] | [[Psalms]] | [[Psa-123|Psalms 123 →]]
***

###### v1
'n Bedevaartslied. Van Dawid. Ek was bly toe hulle vir my gesê het: Laat ons na die huis van die HERE gaan! 
###### v2
Ons voete staan in jou poorte, o Jerusalem! 
###### v3
Jerusalem wat gebou is soos 'n stad wat goed saamgevoeg is, 
###### v4
waarheen die stamme optrek, die stamme van die HERE — 'n voorskrif vir Israel! — om die Naam van die HERE te loof. 
###### v5
Want daar staan die stoele vir die gereg, die stoele van die huis van Dawid. 
###### v6
Bid om die vrede van Jerusalem; mag hulle wat jou liefhet, rustig lewe! 
###### v7
Mag daar vrede wees in jou skanse, rus in jou paleise! 
###### v8
Ter wille van my broers en my vriende wil ek spreek: Vrede in jou! 
###### v9
Ter wille van die huis van die HERE onse God wil ek die goeie vir jou soek. 
