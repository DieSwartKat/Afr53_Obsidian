# Psalms 108

[[Psa-107|← Psalms 107]] | [[Psalms]] | [[Psa-109|Psalms 109 →]]
***

###### v1
'n Lied. 'n Psalm van Dawid. 
###### v2
My hart is gerus, o God! Ek wil sing en psalmsing, ja, ook my eer. 
###### v3
Waak op, harp en siter! Ek wil die dageraad wakker maak. 
###### v4
Ek wil U loof onder die volke, o HERE, en psalmsing tot u eer, onder die nasies; 
###### v5
want u goedertierenheid is groot bo die hemel uit en u trou tot by die wolke. 
###### v6
Verhef U bo die hemele, o God, en u heerlikheid bo die hele aarde! 
###### v7
Dat u bemindes gered kan word — verlos deur u regterhand en verhoor ons! 
###### v8
God het gespreek in sy heiligdom: Ek wil jubel, Ek wil Sigem verdeel en die dal van Sukkot afmeet. 
###### v9
Gílead is myne, Manasse is myne, en Efraim is die beskutting van my hoof; Juda is my veldheerstaf. 
###### v10
Moab is my waskom; op Edom werp Ek my skoen; oor Filistéa jubel Ek. 
###### v11
Wie sal my bring in die versterkte stad? Wie lei my tot in Edom? 
###### v12
Het U, o God, ons nie verwerp nie? En U trek nie uit, o God, saam met ons leërs nie. 
###### v13
Gee ons hulp teen die vyand, want die mens se hulp is vergeefse moeite. In God sal ons kragtige dade doen, en Hy self sal ons vyande vertrap. 
