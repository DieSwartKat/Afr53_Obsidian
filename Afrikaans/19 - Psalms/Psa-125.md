# Psalms 125

[[Psa-124|← Psalms 124]] | [[Psalms]] | [[Psa-126|Psalms 126 →]]
***

###### v1
'n Bedevaartslied. Die wat op die HERE vertrou, is soos die berg Sion wat nie wankel nie, maar bly tot in ewigheid. 
###### v2
Rondom Jerusalem is berge; so is die HERE rondom sy volk van nou af tot in ewigheid. 
###### v3
Want die septer van goddeloosheid sal nie rus op die erfdeel van die regverdiges nie, sodat die regverdiges hulle hande nie sal uitsteek na onreg nie. 
###### v4
HERE, doen goed aan die goeies en aan die wat opreg is in hulle harte. 
###### v5
Maar die wat langs krom paaie wegdraai, sal die HERE laat vergaan saam met die werkers van ongeregtigheid. Vrede oor Israel! 
