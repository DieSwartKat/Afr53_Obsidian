# Psalms 143

[[Psa-142|← Psalms 142]] | [[Psalms]] | [[Psa-144|Psalms 144 →]]
***

###### v1
'n Psalm van Dawid. o HERE, hoor my gebed; luister tog na my smekinge; verhoor my in u trou, in u geregtigheid. 
###### v2
En gaan nie na die gereg met u kneg nie, want niemand wat leef, is voor u aangesig regverdig nie. 
###### v3
Want die vyand vervolg my siel; hy vertrap my lewe teen die grond; hy laat my woon in duisternisse soos hulle wat lankal dood is. 
###### v4
En my gees versmag in my, my hart verstyf in my binneste. 
###### v5
Ek dink aan die dae uit die voortyd; ek peins oor al u dade; ek dink ná oor die werk van u hande. 
###### v6
Ek brei my hande tot U uit; my siel dors na U soos 'n uitgedorde land. Sela. 
###### v7
Verhoor my tog gou, HERE: my gees beswyk! Verberg u aangesig nie vir my nie, sodat ek nie word soos hulle wat in die kuil neerdaal nie. 
###### v8
Laat my u goedertierenheid in die môre hoor, want op U vertrou ek; maak my bekend die pad wat ek moet gaan, want ek hef my siel op tot U. 
###### v9
Red my van my vyande, HERE! By U skuil ek. 
###### v10
Leer my om u welbehae te doen, want U is my God. Laat u goeie Gees my lei in 'n gelyk land. 
###### v11
o HERE, maak my lewend om u Naam ontwil; lei my siel uit die benoudheid, in u geregtigheid. 
###### v12
En vernietig my vyande in u goedertierenheid, en bring hulle almal om wat my as vyand behandel; want ek is u kneg. 
