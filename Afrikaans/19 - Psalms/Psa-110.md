# Psalms 110

[[Psa-109|← Psalms 109]] | [[Psalms]] | [[Psa-111|Psalms 111 →]]
***

###### v1
Van Dawid. 'n Psalm. Die HERE het tot my Here gespreek: Sit aan my regterhand, totdat Ek u vyande maak 'n voetbank vir u voete. 
###### v2
U magtige septer sal die HERE uitstrek uit Sion en sê: Heers te midde van u vyande. 
###### v3
U volk sal baie gewillig wees op die dag van u krygsmag; in heilige feesgewade, uit die moederskoot van die dageraad sal vir U wees die dou van u jong manskappe. 
###### v4
Die HERE het gesweer, en dit sal Hom nie berou nie: U is priester vir ewig volgens die orde van Melgisédek. 
###### v5
Die Here aan u regterhand verbrysel konings op die dag van sy toorn. 
###### v6
Hy sal 'n strafgerig hou onder die nasies; Hy maak dit vol dooie liggame; Hy verbrysel 'n hoof oor 'n groot land. 
###### v7
Uit die stroom sal Hy drink op die pad; daarom sal Hy die hoof ophef. 
