# Psalms 114

[[Psa-113|← Psalms 113]] | [[Psalms]] | [[Psa-115|Psalms 115 →]]
***

###### v1
Toe Israel uit Egipte getrek het, die huis van Jakob uit 'n volk met 'n vreemde taal, 
###### v2
het Juda sy heiligdom geword, Israel sy ryksgebied. 
###### v3
Die see het dit gesien en gevlug; die Jordaan het agteruitgewyk. 
###### v4
Die berge het rondgespring soos ramme, die heuwels soos lammers. 
###### v5
Wat is dit met jou, o see, dat jy vlug? o Jordaan, dat jy agteruitwyk? 
###### v6
o Berge, dat julle rondspring soos ramme? o Heuwels, soos lammers? 
###### v7
Beef, aarde, voor die aangesig van die HERE, voor die aangesig van die God van Jakob, 
###### v8
wat die rots verander het in 'n waterplas, die keisteen in 'n waterfontein! 
