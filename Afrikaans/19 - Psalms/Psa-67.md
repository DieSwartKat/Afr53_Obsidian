# Psalms 67

[[Psa-66|← Psalms 66]] | [[Psalms]] | [[Psa-68|Psalms 68 →]]
***

###### v1
Vir die musiekleier; met snaarinstrumente. 'n Psalm. 'n Lied. 
###### v2
Mag God ons genadig wees en ons seën; mag Hy sy aangesig by ons laat skyn! Sela. 
###### v3
Sodat die mense op aarde u weg kan ken, onder al die nasies u heil. 
###### v4
Die volke sal U loof, o God, die volke almal saam sal U loof. 
###### v5
Die nasies sal bly wees en jubel, omdat U die volke regverdig oordeel en die nasies op aarde lei. Sela. 
###### v6
Die volke sal U loof, o God, die volke almal saam sal U loof. 
###### v7
Die aarde het sy opbrings gelewer; God, onse God, sal ons seën. God sal ons seën, en al die eindes van die aarde sal Hom vrees. 
