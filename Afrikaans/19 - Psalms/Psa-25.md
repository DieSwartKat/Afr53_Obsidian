# Psalms 25

[[Psa-24|← Psalms 24]] | [[Psalms]] | [[Psa-26|Psalms 26 →]]
***

###### v1
'n Psalm van Dawid. Alef. Tot U, o HERE, hef ek my siel op. 
###### v2
Bet. My God, op U vertrou ek; laat my nie beskaamd staan nie; laat my vyande oor my nie juig nie. 
###### v3
Gimel. Ja, almal wat U verwag, sal nie beskaamd staan nie. Hulle sal beskaamd staan wat troueloos handel sonder oorsaak. 
###### v4
Dalet. HERE, maak my u weë bekend; leer my u paaie. 
###### v5
He. Lei my in u waarheid en leer my, want U is die God van my heil. U verwag ek die hele dag. 
###### v6
Sajin. Dink, HERE, aan u barmhartigheid en u goedertierenhede, want dié is van ewigheid af. 
###### v7
Get. Dink nie aan die sondes van my jonkheid en aan my oortredinge nie; dink aan my na u goedertierenheid, om u goedheid ontwil, o HERE! 
###### v8
Tet. Die HERE is goed en reg; daarom sal Hy sondaars leer aangaande die weg. 
###### v9
Jod. Hy sal die ootmoediges lei in die reg en die ootmoediges sy weg leer. 
###### v10
Kaf. Al die paaie van die HERE is goedertierenheid en trou vir die wat sy verbond en sy getuienisse bewaar. 
###### v11
Lamed. Om u Naam ontwil, HERE, vergeef my ongeregtigheid, want dit is groot. 
###### v12
Mem. Wie tog is die man wat die HERE vrees? Hy sal hom leer aangaande die weg wat hy moet kies. 
###### v13
Noen. Hy self sal vernag in die goeie, en sy nageslag sal die land besit. 
###### v14
Samek. Die verborgenheid van die HERE is vir die wat Hom vrees, en sy verbond om hulle dit bekend te maak. 
###### v15
Ajin. My oë is altyddeur op die HERE, want Hy sal my voete uit die net uitlei. 
###### v16
Pe. Wend U tot my en wees my genadig, want ek is eensaam en ellendig. 
###### v17
Sade. Die benoudhede van my hart is wyd uitgestrek; lei my uit my angste. 
###### v18
Resj. Aanskou my ellende en my moeite, en vergeef al my sondes. 
###### v19
Resj. Aanskou my vyande, want hulle is talryk, en hulle haat my met 'n gewelddadige haat. 
###### v20
Sjin. Bewaar my siel en red my; laat my nie beskaamd staan nie, want by U skuil ek. 
###### v21
Tau. Laat vroomheid en opregtheid my bewaar, want U verwag ek. 
###### v22
o God, verlos Israel uit al sy benoudhede! 
