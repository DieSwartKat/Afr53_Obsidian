# Psalms 16

[[Psa-15|← Psalms 15]] | [[Psalms]] | [[Psa-17|Psalms 17 →]]
***

###### v1
'n Gedig van Dawid. Bewaar my, o God, want by U skuil ek. 
###### v2
Ek het tot die HERE gesê: U is my Here; vir my is daar geen goed bo U nie. 
###### v3
Maar aangaande die heiliges wat op die aarde is, sê ek: Hulle is die heerlikes in wie al my behae is. 
###### v4
Die smarte van hulle wat 'n ander god met gawes vereer, sal menigvuldig wees; ek sal hulle drankoffers van bloed nie uitgiet en hulle name op my lippe nie neem nie. 
###### v5
Die HERE is die deel van my erfenis en van my beker; U onderhou my lot. 
###### v6
Die meetsnoere het vir my in lieflike plekke geval, ja, my erfenis is vir my mooi. 
###### v7
Ek sal die HERE loof wat my raad gegee het; selfs in die nag vermaan my niere my. 
###### v8
Ek stel die HERE altyddeur voor my; omdat Hy aan my regterhand is, sal ek nie wankel nie. 
###### v9
Daarom is my hart bly en my eer juig; ook sal my vlees in veiligheid woon; 
###### v10
want U sal my siel aan die doderyk nie oorgee nie; U sal nie toelaat dat u gunsgenoot verderwing sien nie. 
###### v11
U sal my die pad van die lewe bekend maak; versadiging van vreugde is voor u aangesig, lieflikhede in u regterhand, vir ewig. 
