# Psalms 142

[[Psa-141|← Psalms 141]] | [[Psalms]] | [[Psa-143|Psalms 143 →]]
***

###### v1
'n Onderwysing van Dawid, toe hy in die spelonk was. 'n Gebed. 
###### v2
Hardop roep ek die HERE aan, hardop smeek ek die HERE. 
###### v3
Ek stort my klagte uit voor sy aangesig; ek maak voor sy aangesig my nood bekend. 
###### v4
As my gees in my versmag, dan ken U my pad. Op die pad wat ek moet gaan, het hulle 'n vangnet vir my gespan. 
###### v5
Ek sien uit na regs en kyk, maar daar is niemand wat my ken nie; die toevlug is vir my verlore; niemand vra na my nie. 
###### v6
Ek roep U aan, o HERE! Ek sê: U is my skuilplek, my deel in die land van die lewendes. 
###### v7
Luister na my smeking, want ek is baie swak; red my van my vervolgers, want hulle is vir my te sterk. Lei my siel uit die gevangenis om u Naam te loof. Die regverdiges sal my omring as U aan my goed doen. 
