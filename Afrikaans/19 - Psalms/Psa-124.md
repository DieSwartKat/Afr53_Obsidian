# Psalms 124

[[Psa-123|← Psalms 123]] | [[Psalms]] | [[Psa-125|Psalms 125 →]]
***

###### v1
'n Bedevaartslied. Van Dawid. As die HERE nie vir ons was nie — laat Israel dit sê — 
###### v2
as die HERE nie vir ons was toe die mense teen ons opgestaan het nie, 
###### v3
dan het hulle ons lewendig verslind toe hulle toorn teen ons ontvlam het; 
###### v4
dan het die waters ons oorstroom, 'n stroom het oor ons siel gegaan; 
###### v5
dan het die trotse waters oor ons siel gegaan. 
###### v6
Geloofd sy die HERE wat ons aan hulle tande nie as buit oorgegee het nie! 
###### v7
Ons siel het vrygeraak soos 'n voël uit die vangnet van die voëlvangers; die vangnet is gebreek, en ons, ons het vrygeraak. 
###### v8
Ons hulp is in die Naam van die HERE wat hemel en aarde gemaak het. 
