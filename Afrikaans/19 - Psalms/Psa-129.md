# Psalms 129

[[Psa-128|← Psalms 128]] | [[Psalms]] | [[Psa-130|Psalms 130 →]]
***

###### v1
'n Bedevaartslied. Alreeds te veel het hulle my as vyand behandel van my jeug af — laat Israel dit sê — 
###### v2
alreeds te veel het hulle my as vyand behandel van my jeug af; tog het hulle my nie oorwin nie. 
###### v3
Ploeërs het op my rug geploeg; hulle het hul vore lank getrek. 
###### v4
Die HERE is regverdig: Hy het die toue van die goddelose afgekap. 
###### v5
Laat hulle beskaamd staan en agteruitwyk, almal wat Sion haat. 
###### v6
Laat hulle word soos gras op die dakke wat verdor voordat 'n mens dit uittrek, 
###### v7
waarmee die maaier sy hand en die gerwebinder sy arm nie vul nie. 
###### v8
Sodat die wat verbygaan, nie sê nie: Die seën van die HERE oor julle! Ons seën julle in die Naam van die HERE. 
