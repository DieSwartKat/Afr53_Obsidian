# Psalms 55

[[Psa-54|← Psalms 54]] | [[Psalms]] | [[Psa-56|Psalms 56 →]]
***

###### v1
Vir die musiekleier; met snaarinstrumente. n Onderwysing van Dawid. 
###### v2
o God, hoor my gebed en verberg U nie vir my smeking nie. 
###### v3
Luister na my en verhoor my; in my onrus dwaal ek rond en is verward, 
###### v4
weens die geroep van die vyand, weens die geraas van die goddelose; want hulle stort onreg op my af, en in toorn behandel hulle my as vyand. 
###### v5
My hart krimp inmekaar in my binneste, en verskrikkinge van die dood het op my geval. 
###### v6
Vrees en bewing kom oor my, en angs oordek my. 
###### v7
Toe het ek gesê: Ag, had ek maar vlerke soos 'n duif, dan sou ek wegvlieg en wegbly! 
###### v8
Kyk, ek sou ver wegvlug; ek sou vernag in die woestyn! Sela. 
###### v9
Gou sou ek vir my 'n skuilplek soek teen die onstuimige wind, teen die storm. 
###### v10
Verwar, Here, verdeel hulle spraak, want ek sien geweld en twis in die stad. 
###### v11
Dag en nag omring hulle dit op sy mure, en binnekant is onreg en moeite. 
###### v12
Wat onheil aanbring, is daarbinne, en verdrukking en bedrog wyk nie van sy markplein nie. 
###### v13
Want dit is geen vyand wat my smaad nie, anders sou ek dit dra; dit is nie my hater wat hom teen my groot maak nie, anders sou ek my vir hom wegsteek; 
###### v14
maar jy, 'n man soos ek, my vriend en my vertroude! 
###### v15
Ons wat innig met mekaar omgegaan het, in die huis van God gewandel het met die woelige skare. 
###### v16
Laat die dood hulle oorval, laat hulle lewendig in die doderyk neerdaal; want boosheid is in hulle woning, in hulle binneste. 
###### v17
Maar ek, ek roep God aan, en die HERE sal my verlos. 
###### v18
Saans en smôrens en smiddags klaag ek en steun, en Hy hoor my stem. 
###### v19
Hy verlos my siel in vrede van die stryd teen my, want met menigtes is hulle teen my. 
###### v20
God sal hoor en hulle antwoord; ja, Hy wat op die troon sit van lankal af, Sela; omdat by hulle geen verbetering is en hulle God nie vrees nie. 
###### v21
Hy het sy hande uitgesteek teen die wat in vrede met hom geleef het; hy het sy verbond ontheilig. 
###### v22
Glad is die botterwoorde van sy mond, maar sy hart is oorlog; sy woorde is sagter as olie, maar hulle is ontblote swaarde. 
###### v23
Werp jou sorg op die HERE, en Hy sal jou onderhou; Hy sal nooit die regverdige laat wankel nie. Maar U, o God, sal hulle laat neerdaal in die put van vernietiging; manne van bloed en bedrog sal hulle dae nie tot op die helfte bring nie; maar ék vertrou op U. 
