# Psalms 47

[[Psa-46|← Psalms 46]] | [[Psalms]] | [[Psa-48|Psalms 48 →]]
***

###### v1
Vir die musiekleier. Van die kinders van Korag. 'n Psalm. 
###### v2
Alle volke, klap met die hande; juig tot eer van God met 'n stem van gejubel! 
###### v3
Want die HERE, die Allerhoogste, is gedug, 'n groot Koning oor die hele aarde. 
###### v4
Hy bring volke onder ons en nasies onder ons voete. 
###### v5
Hy kies ons erfdeel vir ons uit, die trots van Jakob wat Hy liefhet. Sela. 
###### v6
God vaar op met gejuig, die HERE met basuingeklank. 
###### v7
Psalmsing tot eer van God, psalmsing! Psalmsing tot eer van ons Koning, psalmsing! 
###### v8
Want God is Koning van die hele aarde; psalmsing met 'n onderwysing. 
###### v9
God regeer oor die nasies; God sit op sy heilige troon. Die edeles van die volke het vergader — 'n volk van die God van Abraham; want aan God behoort die skilde van die aarde. Hoog verhewe is Hy! 
