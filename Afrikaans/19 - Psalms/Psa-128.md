# Psalms 128

[[Psa-127|← Psalms 127]] | [[Psalms]] | [[Psa-129|Psalms 129 →]]
***

###### v1
'n Bedevaartslied. Welgeluksalig is elkeen wat die HERE vrees, wat in sy weë wandel! 
###### v2
Die opbrings van jou hande sal jy sekerlik eet; gelukkig is jy, en dit gaan met jou goed! 
###### v3
Jou vrou is soos 'n vrugbare wingerdstok binne-in jou huis; jou kinders soos olyfboompies rondom jou tafel. 
###### v4
Kyk, so sal sekerlik geseën word die man wat die HERE vrees. 
###### v5
Mag die HERE jou seën uit Sion, dat jy die voorspoed van Jerusalem mag aanskou al die dae van jou lewe! 
###### v6
En dat jy jou kindskinders mag aanskou! Vrede oor Israel! 
