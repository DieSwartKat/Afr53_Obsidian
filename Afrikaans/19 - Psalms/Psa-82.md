# Psalms 82

[[Psa-81|← Psalms 81]] | [[Psalms]] | [[Psa-83|Psalms 83 →]]
***

###### v1
'n Psalm van Asaf. God staan in die vergadering van die gode; Hy hou gerig te midde van die gode. 
###### v2
Hoe lank sal julle onregverdig oordeel en partydig wees vir die goddelose mense? Sela. 
###### v3
Doen reg aan die swakke en die wees; gee aan die ellendige en die arme sy reg. 
###### v4
Red die swakke en behoeftige, bevry hulle uit die hand van die goddelose mense. 
###### v5
Hulle weet nie en verstaan nie; hulle loop rond in duisternis: al die fondamente van die aarde wankel. 
###### v6
Ek self het gesê: Julle is gode, en julle is almal seuns van die Allerhoogste — 
###### v7
nogtans sal julle sterwe soos mense, en soos een van die vorste sal julle val. 
###### v8
Staan op, o God, oordeel die aarde! Want U het erfbesit van al die nasies. 
