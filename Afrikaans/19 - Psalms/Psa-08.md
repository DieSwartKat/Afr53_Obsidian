# Psalms 8

[[Psa-07|← Psalms 07]] | [[Psalms]] | [[Psa-09|Psalms 09 →]]
***

###### v1
Vir die musiekleier; op die Gittiet. 'n Psalm van Dawid. 
###### v2
o HERE, onse Here, hoe heerlik is u Naam op die ganse aarde! U wat u majesteit gelê het op die hemele. 
###### v3
Uit die mond van kinders en suiglinge het U sterkte gegrondves, om u teëstanders ontwil, om die vyand en wraakgierige stil te maak. 
###### v4
As ek u hemel aanskou, die werk van u vingers, die maan en die sterre wat U toeberei het — 
###### v5
wat is die mens dat U aan hom dink, en die mensekind dat U hom besoek? 
###### v6
U het hom 'n weinig minder gemaak as 'n goddelike wese en hom met eer en heerlikheid gekroon. 
###### v7
U laat hom heers oor die werke van u hande; U het alles onder sy voete gestel: 
###### v8
skape en beeste, dié almal, en ook die diere van die veld, 
###### v9
die voëls van die hemel en die visse van die see, wat trek deur die paaie van die see. o HERE, onse Here, hoe heerlik is u Naam op die ganse aarde! 
