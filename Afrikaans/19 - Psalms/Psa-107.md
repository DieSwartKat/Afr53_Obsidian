# Psalms 107

[[Psa-106|← Psalms 106]] | [[Psalms]] | [[Psa-108|Psalms 108 →]]
***

###### v1
Loof die HERE, want Hy is goed, want sy goedertierenheid is tot in ewigheid! 
###### v2
Dit moet die verlostes van die HERE sê, wat Hy uit die nood verlos het 
###### v3
en uit die lande versamel het, van die ooste en die weste, van die noorde en van die see af. 
###### v4
Hulle het gedwaal in die woestyn, op woeste paaie; 'n stad om in te woon het hulle nie gevind nie. 
###### v5
Honger, ook dors was hulle; hulle siel het in hulle versmag. 
###### v6
Toe het hulle die HERE aangeroep in hul benoudheid; uit hul angste het Hy hulle gered. 
###### v7
En Hy het hulle gelei op 'n regte pad om te gaan na 'n stad om in te woon. 
###### v8
Laat hulle die HERE loof om sy goedertierenheid en om sy wonderdade aan die mensekinders; 
###### v9
want Hy het die dorstige siel versadig en die hongerige siel met die goeie vervul. 
###### v10
Die wat in duisternis en doodskaduwee gesit het, gevang in ellende en ysters — 
###### v11
omdat hulle wederstrewig was teen die woorde van God en die raad van die Allerhoogste verwerp het, 
###### v12
het Hy hulle hart deur moeite verneder; hulle het gestruikel, en daar was geen helper nie. 
###### v13
Toe het hulle die HERE aangeroep in hul benoudheid; uit hul angste het Hy hulle verlos. 
###### v14
Hy het hulle uit duisternis en doodskaduwee laat uitgaan en hulle bande verbreek. 
###### v15
Laat hulle die HERE loof om sy goedertierenheid en om sy wonderdade aan die mensekinders; 
###### v16
want Hy het koperdeure verbreek en ystergrendels stukkend geslaan. 
###### v17
Die wat dwase was vanweë die weg van hulle oortreding en weens hulle ongeregtighede gepynig is — 
###### v18
hulle siel het 'n afsku gehad van elke soort voedsel, en hulle het tot by die poorte van die dood gekom. 
###### v19
Toe het hulle die HERE aangeroep in hul benoudheid; uit hul angste het Hy hulle verlos. 
###### v20
Hy het sy woord uitgestuur, dat Hy hulle kon gesond maak en hulle uit hul kuile red. 
###### v21
Laat hulle die HERE loof om sy goedertierenheid en om sy wonderdade aan die mensekinders; 
###### v22
en laat hulle lofoffers bring en met gejubel sy werke vertel. 
###### v23
Die wat na die see toe afdaal in skepe, wat handel drywe op die groot waters — 
###### v24
húlle het die werke van die HERE gesien en sy wonders in die diepte. 
###### v25
Want Hy het gespreek en 'n stormwind laat opsteek wat die golwe daarvan opgesweep het. 
###### v26
Hulle het opgerys na die hemel, neergedaal na die dieptes — hulle siel het vergaan van wee. 
###### v27
Hulle het getuimel en gewaggel soos 'n dronk man, en al hulle wysheid is verwar. 
###### v28
Toe het hulle die HERE aangeroep in hul benoudheid, en uit hul angste het Hy hulle uitgelei. 
###### v29
Hy het die storm 'n gesuis gemaak, en hulle golwe het stil geword. 
###### v30
Toe was hulle bly, omdat dit rustig geword het, en Hy het hulle gelei na die hawe van hul begeerte. 
###### v31
Laat hulle die HERE loof om sy goedertierenheid en om sy wonderdade aan die mensekinders. 
###### v32
En laat hulle Hom verhoog in die vergadering van die volk en Hom roem in die kring van die oudstes. 
###### v33
Hy het riviere 'n woestyn gemaak en waterfonteine 'n dorsland, 
###### v34
vrugbare land 'n brak aarde, oor die boosheid van die wat daarin woon. 
###### v35
Hy het die woestyn 'n waterplas gemaak en die dor land waterfonteine; 
###### v36
en Hy het hongeriges daar laat bly, en hulle het 'n stad gestig om in te woon. 
###### v37
En hulle het lande gesaai en wingerde geplant wat vrugte as opbrings verskaf het. 
###### v38
En Hy het hulle geseën, sodat hulle sterk vermenigvuldig het, en hulle vee het Hy nie min gemaak nie. 
###### v39
Toe het hulle min geword en weggesink deur die druk van onheil en kommer — 
###### v40
Hy wat veragting uitstort oor edeles en hulle laat dwaal in 'n woeste wêreld, sonder pad — 
###### v41
Hy het die behoeftige beskerm teen verdrukking en die geslagte soos kuddes gemaak. 
###### v42
Die opregtes sien dit en is bly, maar alle ongeregtigheid hou sy mond toe. 
###### v43
Wie wys is, laat hy op hierdie dinge ag gee, en laat hulle let op die goedertierenhede van die HERE. 
