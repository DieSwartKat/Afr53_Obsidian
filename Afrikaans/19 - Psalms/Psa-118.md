# Psalms 118

[[Psa-117|← Psalms 117]] | [[Psalms]] | [[Psa-119|Psalms 119 →]]
***

###### v1
Loof die HERE, want Hy is goed, want sy goedertierenheid is tot in ewigheid! 
###### v2
Laat Israel dan sê dat sy goedertierenheid tot in ewigheid is! 
###### v3
Laat die huis van Aäron dan sê dat sy goedertierenheid tot in ewigheid is! 
###### v4
Laat die wat die HERE vrees, dan sê dat sy goedertierenheid tot in ewigheid is! 
###### v5
Uit die benoudheid het ek die HERE aangeroep; die HERE het my verhoor in die ruimte. 
###### v6
Die HERE is vír my; ek sal nie vrees nie: wat kan 'n mens my doen? 
###### v7
Die HERE is vír my as my helper; so sal ék dan neersien op die wat my haat. 
###### v8
Dit is beter om by die HERE te skuil as om op mense te vertrou. 
###### v9
Dit is beter om by die HERE te skuil as om op edeles te vertrou. 
###### v10
Al die heidene het my omsingel; dit is in die Naam van die HERE dat ek hulle stukkend gekap het. 
###### v11
Hulle het my omsingel, ja, hulle het my omsingel; dit is in die Naam van die HERE dat ek hulle stukkend gekap het. 
###### v12
Hulle het my omsingel soos bye — hulle is uitgeblus soos 'n doringtakvuur; dit is in die Naam van die HERE dat ek hulle stukkend gekap het. 
###### v13
Jy het my hard gestamp om my te laat val, maar die HERE het my gehelp. 
###### v14
Die HERE is my sterkte en psalm, en Hy het my tot heil geword. 
###### v15
'n Stem van gejubel en van heil is in die tente van die regverdiges: die regterhand van die HERE doen kragtige dade. 
###### v16
Die regterhand van die HERE verhef; die regterhand van die HERE doen kragtige dade. 
###### v17
Ek sal nie sterwe nie, maar lewe en die werke van die HERE vertel. 
###### v18
Die HERE het my hard gekasty, maar my aan die dood nie oorgegee nie. 
###### v19
Maak oop vir my die poorte van die geregtigheid; ek wil daardeur ingaan, ek wil die HERE loof. 
###### v20
Dit is die poort van die HERE; regverdiges mag daardeur ingaan. 
###### v21
Ek wil U loof, omdat U my verhoor het en my tot heil geword het. 
###### v22
Die steen wat die bouers verwerp het, het 'n hoeksteen geword. 
###### v23
Dit het van die HERE gekom; dit is wonderbaar in ons oë. 
###### v24
Dit is die dag wat die HERE gemaak het; laat ons daaroor juig en bly wees. 
###### v25
Ag, HERE, gee tog heil; ag, HERE, gee tog voorspoed! 
###### v26
Geseënd is hy wat kom in die Naam van die HERE! Ons seën julle uit die huis van die HERE. 
###### v27
Die HERE is God, en Hy het vir ons lig gegee. Bind die feesoffer met toue, tot by die horings van die altaar. 
###### v28
U is my God, en ek wil U loof; o my God, ek wil U verhoog. 
###### v29
Loof die HERE, want Hy is goed, want sy goedertierenheid is tot in ewigheid! 
