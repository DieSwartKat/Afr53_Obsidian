# Psalms 48

[[Psa-47|← Psalms 47]] | [[Psalms]] | [[Psa-49|Psalms 49 →]]
***

###### v1
'n Lied. 'n Psalm van die kinders van Korag. 
###### v2
Die HERE is groot en baie lofwaardig in die stad van onse God, sy heilige berg! 
###### v3
Skoon deur sy verhewenheid, die vreugde van die hele aarde is die berg Sion, aan die noordekant, die stad van die groot Koning! 
###### v4
God het Hom in sy paleise bekend gemaak as 'n rotsvesting. 
###### v5
Want kyk, die konings het bymekaargekom, tesame opgetrek. 
###### v6
Skaars het hulle dit gesien, of hulle het verstom, verskrik geword, in angs weggevlug. 
###### v7
Bewing het hulle daar aangegryp, smart soos van een wat baar. 
###### v8
Deur die oostewind verbreek U die skepe van Tarsis. 
###### v9
Soos ons gehoor het, so het ons gesien in die stad van die HERE van die leërskare, in die stad van onse God: God sal dit bevestig tot in ewigheid. Sela. 
###### v10
o God, ons dink aan u goedertierenheid binne-in u tempel. 
###### v11
Soos u Naam, o God, so is u roem tot die eindes van die aarde toe; u regterhand is vol geregtigheid. 
###### v12
Laat die berg Sion bly wees, laat die dogters van Juda juig oor u oordele. 
###### v13
Gaan rondom Sion, trek daaromheen, tel sy torings; 
###### v14
let op sy skanse, wandel deur sy paleise, sodat julle dit aan die volgende geslag kan vertel, dat hierdie God onse God is, vir ewig en altyd; Hy sal ons lei tot die dood toe. 
