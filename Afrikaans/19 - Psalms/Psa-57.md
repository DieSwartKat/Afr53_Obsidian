# Psalms 57

[[Psa-56|← Psalms 56]] | [[Psalms]] | [[Psa-58|Psalms 58 →]]
***

###### v1
Vir die musiekleier; op die wysie van: "Moenie verwoes nie." Van Dawid. 'n Gedig, toe hy vir Saul in die spelonk gevlug het. 
###### v2
Wees my genadig, o God, wees my genadig, want by U het my siel geskuil, en in die skaduwee van u vleuels sal ek skuil totdat die onheil verbygegaan het. 
###### v3
Ek roep God, die Allerhoogste, aan, God wat dit vir my voleindig. 
###### v4
Hy sal uit die hemel stuur en my verlos terwyl hy wat my vertrap, my smaadheid aandoen. Sela. God sal sy goedertierenheid en sy trou stuur. 
###### v5
Ék moet onder leeus lê, wraakgieriges, mensekinders wie se tande spiese en pyle is, en wie se tong 'n skerp swaard is. 
###### v6
Verhef U bo die hemele, o God, u heerlikheid bo die hele aarde! 
###### v7
Hulle het 'n net gespan vir my voetstappe, hulle het my siel neergebuig; hulle het 'n kuil voor my gegrawe, hulle val daar binne-in. Sela. 
###### v8
My hart is gerus, o God, my hart is gerus; ek wil sing en psalmsing. 
###### v9
Waak op, my eer! Waak op, harp en siter! Ek wil die dageraad wakker maak! 
###### v10
Ek wil U loof onder die volke, o Here, psalmsing tot u eer onder die nasies. 
###### v11
Want u goedertierenheid is groot tot by die hemele en u trou tot by die wolke. Verhef U bo die hemele, o God, u heerlikheid bo die hele aarde! 
