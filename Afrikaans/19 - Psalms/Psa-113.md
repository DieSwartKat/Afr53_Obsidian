# Psalms 113

[[Psa-112|← Psalms 112]] | [[Psalms]] | [[Psa-114|Psalms 114 →]]
***

###### v1
Halleluja! Loof, o knegte van die HERE, loof die Naam van die HERE! 
###### v2
Laat die Naam van die HERE geprys word, van nou af tot in ewigheid! 
###### v3
Van die opgang van die son tot by sy ondergang moet die Naam van die HERE geloof word! 
###### v4
Die HERE is hoog bo al die nasies; bo die hemele is sy heerlikheid. 
###### v5
Wie is soos die HERE onse God, wat hoog woon, 
###### v6
wat laag neersien, in die hemel en op die aarde? 
###### v7
Wat die geringe uit die stof oprig, die behoeftige van die ashoop af verhef; 
###### v8
om hom te laat sit by die edeles, by die edeles van sy volk. 
###### v9
Wat die onvrugbare van die huis laat woon — 'n blye moeder van kinders. Halleluja! 
