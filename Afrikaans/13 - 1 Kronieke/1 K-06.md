# 1 Kronieke 6

[[1 K-05|← 1 Kronieke 05]] | [[1 Kronieke]] | [[1 K-07|1 Kronieke 07 →]]
***

###### v1
Die seuns van Levi was: Gerson, Kehat en Merári. 
###### v2
En die seuns van Kehat was: Amram, Jishar en Hebron en Ussiël. 
###### v3
En die seuns van Amram was: Aäron en Moses, en Mirjam; en die seuns van Aäron was: Nadab en Abíhu, Eleásar en Itamar. 
###### v4
En Eleásar was die vader van Pínehas; Pínehas van Abisúa; 
###### v5
en Abisúa van Bukki; en Bukki van Ussi; 
###### v6
en Ussi van Serágja; en Serágja van Mérajot; 
###### v7
en Mérajot van Amárja; en Amárja van Ahítub; 
###### v8
en Ahítub van Sadok; en Sadok van Ahímaäs; 
###### v9
en Ahímaäs van Asárja; en Asárja van Jóhanan; 
###### v10
en Jóhanan van Asárja; dit is hy wat die priesteramp bedien het in die huis wat Salomo in Jerusalem gebou het. 
###### v11
En Asárja was die vader van Amárja; en Amárja van Ahítub; 
###### v12
en Ahítub van Sadok; en Sadok van Sallum; 
###### v13
en Sallum van Hilkía; en Hilkía van Asárja; 
###### v14
en Asárja van Serája; en Serája van Jósadak; 
###### v15
en Jósadak het saamgegaan toe die HERE Juda en Jerusalem deur die hand van Nebukadnésar in ballingskap weggevoer het. 
###### v16
Die seuns van Levi was: Gersom, Kehat en Merári. 
###### v17
En dit is die name van die seuns van Gersom: Libni en Símeï. 
###### v18
En die seuns van Kehat was: Amram en Jishar en Hebron en Ussiël. 
###### v19
Die seuns van Merári was Magli en Musi. En dit is die geslagte van die Leviete volgens hulle families: 
###### v20
van Gersom — sy seun was Libni, sy seun Jahat, sy seun Simma, 
###### v21
sy seun Joag, sy seun Iddo, sy seun Serag, sy seun Jéatrai. 
###### v22
Die seuns van Kehat was: sy seun Amminádab, sy seun Korag, sy seun Assir, 
###### v23
sy seun Élkana, en sy seun Ébjasaf, en sy seun Assir, 
###### v24
sy seun Tahat, sy seun Uriël, sy seun Ussia, en sy seun Saul. 
###### v25
En die seuns van Élkana was: Amásai en Ahimot en Élkana; 
###### v26
die seuns van Élkana: sy seun Sófai, en sy seun Nahat, 
###### v27
sy seun Elíab, sy seun Jeróham, sy seun Élkana. 
###### v28
En die seuns van Samuel: die eersgeborene Joël, en die tweede Abía. 
###### v29
Die seuns van Merári was: Magli; sy seun Libni, sy seun Símeï, sy seun Ussa; 
###### v30
sy seun Símea, sy seun Haggía, sy seun Asája. 
###### v31
En dit is hulle wat Dawid aangestel het vir die leiding van die sang in die huis van die HERE vandat die ark 'n rusplek gevind het. 
###### v32
En hulle het as sangers gedien voor die tabernakel van die tent van samekoms, totdat Salomo die huis van die HERE in Jerusalem gebou het; en hulle het in hul dienswerk gestaan volgens hulle ordening. 
###### v33
En dit is hulle wat in diens gestaan het saam met hulle seuns: van die seuns van die Kehatiete: Heman, die sanger, die seun van Joël, die seun van Samuel, 
###### v34
die seun van Élkana, die seun van Jeróham, die seun van Éliël, die seun van Toag, 
###### v35
die seun van Suf, die seun van Élkana, die seun van Mahat, die seun van Amásai, 
###### v36
die seun van Élkana, die seun van Joël, die seun van Asárja, die seun van Sefánja, 
###### v37
die seun van Tahat, die seun van Assir, die seun van Ébjasaf, die seun van Korag, 
###### v38
die seun van Jishar, die seun van Kehat, die seun van Levi, die seun van Israel. 
###### v39
En sy broer was Asaf, wat aan sy regterhand gestaan het; Asaf was die seun van Berégja, die seun van Símea, 
###### v40
die seun van Mígael, die seun van Baäséja, die seun van Malkía, 
###### v41
die seun van Etni, die seun van Serag, die seun van Adája, 
###### v42
die seun van Etan, die seun van Simma, die seun van Símeï, 
###### v43
die seun van Jahat, die seun van Gersom, die seun van Levi. 
###### v44
En hulle broers, die seuns van Merári, aan die linkerhand, was: Etan, die seun van Kisi, die seun van Abdi, die seun van Mallug, 
###### v45
die seun van Hasábja, die seun van Amásia, die seun van Hilkía, 
###### v46
die seun van Amsi, die seun van Bani, die seun van Semer, 
###### v47
die seun van Magli, die seun van Musi, die seun van Merári, die seun van Levi. 
###### v48
En hulle broers, die Leviete, was bestemd vir al die dienswerk by die tabernakel van die huis van God. 
###### v49
Maar Aäron en sy seuns het offerrook laat opgaan op die brandofferaltaar en op die reukofferaltaar, vir al die werk in die Allerheiligste en om versoening te doen vir Israel, net soos Moses, die kneg van God, beveel het. 
###### v50
En dit is die seuns van Aäron: Eleásar was sy seun, Pínehas sy seun, Abisúa sy seun; 
###### v51
Bukki sy seun, Ussi sy seun, Serágja sy seun, 
###### v52
Mérajot sy seun, Amárja sy seun, Ahítub sy seun, 
###### v53
Sadok sy seun, Ahímaäs sy seun. 
###### v54
En dit was hulle woonplekke volgens hulle laers in hulle grondgebied — aan die seuns van Aäron, aan die geslag van die Kehatiete, want aan hulle was die eerste lot. 
###### v55
Aan hulle dan is gegee: Hebron, in die land Juda, met sy weiveld daar rondom; 
###### v56
maar die saaigrond van die stad en sy dorpe het hulle aan Kaleb, die seun van Jefúnne, gegee. 
###### v57
En aan die seuns van Aäron het hulle die vrystad Hebron en Libna gegee met die weiveld daarvan, en Jattir en Estemóa met die weiveld daarvan, 
###### v58
en Hiles met sy weiveld, en Debir met sy weiveld, 
###### v59
en Asan met sy weiveld, en Bet-Semes met sy weiveld; 
###### v60
en van die stam van Benjamin: Geba met sy weiveld, en Alémet met sy weiveld, en Anatot met sy weiveld. Al hulle stede in hulle geslagte was dertien stede. 
###### v61
En aan die ander seuns van Kehat uit die geslag van die stam, uit die halwe stam, half Manasse, tien stede deur die lot. 
###### v62
En aan die seuns van Gersom, volgens hulle geslagte, uit die stam van Issaskar en uit die stam van Aser en uit die stam van Náftali en uit die stam van Manasse in Basan, dertien stede. 
###### v63
Aan die seuns van Merári volgens hulle geslagte uit die stam van Ruben en uit die stam van Gad en uit die stam van Sébulon deur die lot, twaalf stede. 
###### v64
En die kinders van Israel het aan die Leviete die stede met hulle weiveld gegee: 
###### v65
hulle het deur die lot uit die stam van die seuns van Juda en uit die stam van die seuns van Símeon en uit die stam van die seuns van Benjamin hierdie stede gegee wat hulle met die naam genoem het. 
###### v66
En aan die ander uit die geslagte van die seuns van Kehat — die stede van hulle grondgebied was uit die stam van Efraim. 
###### v67
En hulle het aan hulle die vrystad Sigem met sy weiveld, op die gebergte van Efraim, en Geser met sy weiveld gegee; 
###### v68
en Jókmeam met sy weiveld, en Bet-Horon met sy weiveld, 
###### v69
en Ajalon met sy weiveld, en Gat-Rimmon met sy weiveld; 
###### v70
en uit die halwe stam van Manasse: Aner met sy weiveld, en Bíleam met sy weiveld — vir die geslag van die ander seuns van Kehat. 
###### v71
Aan die seuns van Gersom uit die geslag van die halwe stam van Manasse: Gólan in Basan met sy weiveld, en Astarot met sy weiveld; 
###### v72
en uit die stam van Issaskar: Kedes met sy weiveld, Dáberat met sy weiveld, 
###### v73
en Ramot met sy weiveld, en Anem met sy weiveld; 
###### v74
en uit die stam van Aser: Masal met sy weiveld, en Abdon met sy weiveld, 
###### v75
en Hukok met sy weiveld, en Rehob met sy weiveld; 
###### v76
en uit die stam van Náftali: Kedes in Galiléa met sy weiveld, en Hammon met sy weiveld, en Kirjatáim met sy weiveld. 
###### v77
Aan die ander seuns van Merári uit die stam van Sébulon: Rimmóno met sy weiveld, Tabor met sy weiveld; 
###### v78
en oorkant die Jordaan van Jérigo, aan die oostekant van die Jordaan, uit die stam van Ruben: Beser in die woestyn met sy weiveld, en Jahas met sy weiveld, 
###### v79
en Kédemot met sy weiveld, en Mefáät met sy weiveld; 
###### v80
en uit die stam van Gad: Ramot in Gílead met sy weiveld, en Mahanáim met sy weiveld, 
###### v81
en Hesbon met sy weiveld, en Jaéser met sy weiveld. 
