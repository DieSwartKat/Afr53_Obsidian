# Numeri 7

[[Num-06|← Numeri 06]] | [[Numeri]] | [[Num-08|Numeri 08 →]]
***

###### v1
En op die dag toe Moses die tabernakel klaar opgerig en dit gesalf en geheilig het met al sy gereedskap, en die altaar met al sy gereedskap, en hy dit gesalf en geheilig het, 
###### v2
het die owerstes van Israel, die hoofde van hulle families, offers gebring — hulle was die owerstes van die stamme, hulle wat oor die geteldes gestaan het — 
###### v3
hulle het hul offer voor die aangesig van die HERE gebring: ses tentwaens en twaalf beeste; 'n wa vir twee owerstes en 'n bees vir elkeen; en hulle het dit voor die tabernakel gebring. 
###### v4
En die HERE het met Moses gespreek en gesê: 
###### v5
Neem dit van hulle aan, dat dit kan gebruik word om die dienswerk van die tent van samekoms te verrig; en jy moet dit aan die Leviete gee, aan elkeen volgens sy dienswerk. 
###### v6
Toe het Moses die waens en die beeste geneem en dit aan die Leviete gegee: 
###### v7
twee waens en vier beeste het hy aan die seuns van Gerson gegee volgens hulle dienswerk; 
###### v8
en vier waens en agt beeste het hy aan die seuns van Merári gegee volgens hulle dienswerk, onder leiding van Itamar, die seun van die priester Aäron. 
###### v9
Maar aan die seuns van Kehat het hy niks gegee nie; want die diens van die heiligdom het op hulle gerus: hulle moes dit op die skouers dra. 
###### v10
En die owerstes het die inwydingsgawe van die altaar gebring op die dag toe dit gesalf is, en die owerstes het hulle offer voor die altaar gebring. 
###### v11
En die HERE het aan Moses gesê: Elke owerste moet, elkeen op 'n afsonderlike dag, sy offer bring vir die inwyding van die altaar. 
###### v12
En hy wat op die eerste dag sy offer gebring het, was Nagson, die seun van Ammínadab, van die stam van Juda. 
###### v13
En sy offer was: een silwerskottel, honderd en dertig sikkels in gewig; een silwerkom van sewentig sikkels volgens die sikkel van die heiligdom; altwee vol fynmeel met olie gemeng as spysoffer; 
###### v14
een rookpan van tien sikkels goud, vol reukwerk; 
###### v15
een jong bul, een ram, een jaaroud lam as brandoffer; 
###### v16
een bokram as sondoffer; 
###### v17
en as dankoffer: twee beeste, vyf ramme, vyf bokramme, vyf jaaroud lammers. Dit was die offer van Nagson, die seun van Ammínadab. 
###### v18
Op die tweede dag het Netáneël, die seun van Suar, die owerste van Issaskar, aangebring — 
###### v19
hy het sy offer gebring: een silwerskottel, honderd en dertig sikkels in gewig; een silwerkom van sewentig sikkels volgens die sikkel van die heiligdom; altwee vol fynmeel met olie gemeng as spysoffer; 
###### v20
een rookpan van tien sikkels goud, vol reukwerk; 
###### v21
een jong bul, een ram, een jaaroud lam as brandoffer; 
###### v22
een bokram as sondoffer; 
###### v23
en as dankoffer: twee beeste, vyf ramme, vyf bokramme, vyf jaaroud lammers. Dit was die offer van Netáneël, die seun van Suar. 
###### v24
Op die derde dag die owerste van die kinders van Sébulon, Elíab, die seun van Helon. 
###### v25
Sy offer was: een silwerskottel, honderd en dertig sikkels in gewig; een silwerkom van sewentig sikkels volgens die sikkel van die heiligdom; altwee vol fynmeel met olie gemeng as spysoffer; 
###### v26
een rookpan van tien sikkels goud, vol reukwerk; 
###### v27
een jong bul, een ram, een jaaroud lam as brandoffer; 
###### v28
een bokram as sondoffer; 
###### v29
en as dankoffer: twee beeste, vyf ramme, vyf bokramme, vyf jaaroud lammers. Dit was die offer van Elíab, die seun van Helon. 
###### v30
Op die vierde dag die owerste van die kinders van Ruben, Elísur, die seun van Sedéür. 
###### v31
Sy offer was: een silwerskottel, honderd en dertig sikkels in gewig; een silwerkom van sewentig sikkels volgens die sikkel van die heiligdom; altwee vol fynmeel met olie gemeng as spysoffer; 
###### v32
een rookpan van tien sikkels goud, vol reukwerk; 
###### v33
een jong bul, een ram, een jaaroud lam as brandoffer; 
###### v34
een bokram as sondoffer; 
###### v35
en as dankoffer: twee beeste, vyf ramme, vyf bokramme, vyf jaaroud lammers. Dit was die offer van Elísur, die seun van Sedéür. 
###### v36
Op die vyfde dag die owerste van die kinders van Símeon, Selúmiël, die seun van Surísaddai. 
###### v37
Sy offer was: een silwerskottel, honderd en dertig sikkels in gewig; een silwerkom van sewentig sikkels volgens die sikkel van die heiligdom; altwee vol fynmeel met olie gemeng as spysoffer; 
###### v38
een rookpan van tien sikkels goud, vol reukwerk; 
###### v39
een jong bul, een ram, een jaaroud lam as brandoffer; 
###### v40
een bokram as sondoffer; 
###### v41
en as dankoffer: twee beeste, vyf ramme, vyf bokramme, vyf jaaroud lammers. Dit was die offer van Selúmiël, die seun van Surísaddai. 
###### v42
Op die sesde dag die owerste van die kinders van Gad, Éljasaf, die seun van Réhuel. 
###### v43
Sy offer was: een silwerskottel, honderd en dertig sikkels in gewig; een silwerkom van sewentig sikkels volgens die sikkel van die heiligdom; altwee vol fynmeel met olie gemeng as spysoffer; 
###### v44
een rookpan van tien sikkels goud, vol reukwerk; 
###### v45
een jong bul, een ram, een jaaroud lam as brandoffer; 
###### v46
een bokram as sondoffer; 
###### v47
en as dankoffer: twee beeste, vyf ramme, vyf bokramme, vyf jaaroud lammers. Dit was die offer van Éljasaf, die seun van Réhuel. 
###### v48
Op die sewende dag die owerste van die kinders van Efraim, Elisáma, die seun van Ammíhud. 
###### v49
Sy offer was: een silwerskottel, honderd en dertig sikkels in gewig; een silwerkom van sewentig sikkels volgens die sikkel van die heiligdom; altwee vol fynmeel met olie gemeng as spysoffer; 
###### v50
een rookpan van tien sikkels goud, vol reukwerk; 
###### v51
een jong bul, een ram, een jaaroud lam as brandoffer; 
###### v52
een bokram as sondoffer; 
###### v53
en as dankoffer: twee beeste, vyf ramme, vyf bokramme, vyf jaaroud lammers. Dit was die offer van Elisáma, die seun van Ammíhud. 
###### v54
Op die agtste dag die owerste van die kinders van Manasse, Gámliël, die seun van Pedásur. 
###### v55
Sy offer was: een silwerskottel, honderd en dertig sikkels in gewig; een silwerkom van sewentig sikkels volgens die sikkel van die heiligdom; altwee vol fynmeel met olie gemeng as spysoffer; 
###### v56
een rookpan van tien sikkels goud, vol reukwerk; 
###### v57
een jong bul, een ram, een jaaroud lam as brandoffer; 
###### v58
een bokram as sondoffer; 
###### v59
en as dankoffer: twee beeste, vyf ramme, vyf bokramme, vyf jaaroud lammers. Dit was die offer van Gámliël, die seun van Pedásur. 
###### v60
Op die negende dag die owerste van die kinders van Benjamin, Abídan, die seun van Gideóni. 
###### v61
Sy offer was: een silwerskottel, honderd en dertig sikkels in gewig; een silwerkom van sewentig sikkels volgens die sikkel van die heiligdom; altwee vol fynmeel met olie gemeng as spysoffer; 
###### v62
een rookpan van tien sikkels goud, vol reukwerk; 
###### v63
een jong bul, een ram, een jaaroud lam as brandoffer; 
###### v64
een bokram as sondoffer; 
###### v65
en as dankoffer: twee beeste, vyf ramme, vyf bokramme, vyf jaaroud lammers. Dit was die offer van Abídan, die seun van Gideóni. 
###### v66
Op die tiende dag die owerste van die kinders van Dan, Ahiëser, die seun van Ammísaddai. 
###### v67
Sy offer was: een silwerskottel, honderd en dertig sikkels in gewig; een silwerkom van sewentig sikkels volgens die sikkel van die heiligdom; altwee vol fynmeel met olie gemeng as spysoffer; 
###### v68
een rookpan van tien sikkels goud, vol reukwerk; 
###### v69
een jong bul, een ram, een jaaroud lam as brandoffer; 
###### v70
een bokram as sondoffer; 
###### v71
en as dankoffer: twee beeste, vyf ramme, vyf bokramme, vyf jaaroud lammers. Dit was die offer van Ahiëser, die seun van Ammísaddai. 
###### v72
Op die elfde dag die owerste van die kinders van Aser, Págiël, die seun van Ogran. 
###### v73
Sy offer was: een silwerskottel, honderd en dertig sikkels in gewig; een silwerkom van sewentig sikkels volgens die sikkel van die heiligdom; altwee vol fynmeel met olie gemeng as spysoffer; 
###### v74
een rookpan van tien sikkels goud, vol reukwerk; 
###### v75
een jong bul, een ram, een jaaroud lam as brandoffer; 
###### v76
een bokram as sondoffer; 
###### v77
en as dankoffer: twee beeste, vyf ramme, vyf bokramme, vyf jaaroud lammers. Dit was die offer van Págiël, die seun van Ogran. 
###### v78
Op die twaalfde dag die owerste van die kinders van Náftali, Ahíra, die seun van Enan. 
###### v79
Sy offer was: een silwerskottel, honderd en dertig sikkels in gewig; een silwerkom van sewentig sikkels volgens die sikkel van die heiligdom; altwee vol fynmeel met olie gemeng as spysoffer; 
###### v80
een rookpan van tien sikkels goud, vol reukwerk; 
###### v81
een jong bul, een ram, een jaaroud lam as brandoffer; 
###### v82
een bokram as sondoffer; 
###### v83
en as dankoffer: twee beeste, vyf ramme, vyf bokramme, vyf jaaroud lammers. Dit was die offer van Ahíra, die seun van Enan. 
###### v84
Dit was die inwydingsgawe van die altaar van die kant van Israel se owerstes op die dag toe dit gesalf is: twaalf silwerskottels, twaalf silwerkomme, twaalf goue rookpanne — 
###### v85
elke skottel honderd en dertig sikkels silwer, en elke kom sewentig; al die silwer van die goed was twee duisend vier honderd volgens die sikkel van die heiligdom — 
###### v86
twaalf goue rookpanne, vol reukwerk; elke rookpan tien sikkels volgens die sikkel van die heiligdom; al die goud van die rookpanne was honderd en twintig sikkels. 
###### v87
Al die beeste vir die brandoffer was twaalf bulle; die ramme twaalf, die jaaroud lammers twaalf, met hulle spysoffer; en twaalf bokramme as sondoffer. 
###### v88
En al die beeste vir die dankoffer was vier en twintig bulle; die ramme sestig, die bokramme sestig, die jaaroud lammers sestig. Dit is die inwydingsgawe van die altaar nadat dit gesalf is. 
###### v89
En as Moses in die tent van samekoms gegaan het om met Hom te spreek, het hy die stem met hom hoor spreek van die versoendeksel af wat op die ark van die Getuienis is, tussen die twee gérubs uit. So het Hy dan met hom gespreek. 
