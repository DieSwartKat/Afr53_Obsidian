# Numeri 2

[[Num-01|← Numeri 01]] | [[Numeri]] | [[Num-03|Numeri 03 →]]
***

###### v1
En die HERE het met Moses en Aäron gespreek en gesê: 
###### v2
Die kinders van Israel moet laer opslaan elkeen by sy vaandel by die veldtekens van hulle families; op 'n afstand rondom die tent van samekoms moet hulle laer opslaan. 
###### v3
En die wat aan die oostekant, teen sonop, laer opslaan, moet wees: die vaandel van die laer van Juda volgens hulle leërafdelings; en Nagson, die seun van Ammínadab, moet owerste oor die seuns van Juda wees. 
###### v4
En sy leër met hulle geteldes was vier en sewentig duisend ses honderd. 
###### v5
En die wat langs hom laer opslaan, moet wees die stam van Issaskar; en Netáneël, die seun van Suar, moet owerste oor die seuns van Issaskar wees. 
###### v6
En sy leër met hulle geteldes was vier en vyftig duisend vier honderd. 
###### v7
Verder die stam van Sébulon; en Elíab, die seun van Helon, moet owerste oor die seuns van Sébulon wees. 
###### v8
En sy leër met sy geteldes was sewe en vyftig duisend vier honderd. 
###### v9
Al die geteldes in die laer van Juda was honderd ses en tagtig duisend vier honderd volgens hulle leërafdelings. Hulle moet eerste opbreek. 
###### v10
Die vaandel van die laer van Ruben volgens hulle leërafdelings moet aan die suidekant wees; en Elísur, die seun van Sedéür, moet owerste oor die seuns van Ruben wees. 
###### v11
En sy leër met sy geteldes was ses en veertig duisend vyf honderd. 
###### v12
En die wat langs hom laer opslaan, moet wees die stam van Símeon; en Selúmiël, die seun van Surísaddai, moet owerste oor die seuns van Símeon wees. 
###### v13
En sy leër met hulle geteldes was nege en vyftig duisend drie honderd. 
###### v14
Verder die stam van Gad; en Éljasaf, die seun van Réhuel, moet owerste oor die seuns van Gad wees. 
###### v15
En sy leër met hulle geteldes was vyf en veertig duisend ses honderd en vyftig. 
###### v16
Al die geteldes in die laer van Ruben was honderd een en vyftig duisend vier honderd en vyftig volgens hulle leërafdelings. En hulle moet tweede opbreek. 
###### v17
Daarna moet die tent van samekoms opbreek: die laer van die Leviete, tussen die ander laers in. Soos hulle laer opslaan, so moet hulle opbreek, elkeen op sy plek volgens hulle vaandels. 
###### v18
Die vaandel van die laer van Efraim volgens hulle leërafdelings moet aan die westekant wees; en Elisáma, die seun van Ammíhud, moet owerste oor die seuns van Efraim wees. 
###### v19
En sy leër met hulle geteldes was veertig duisend vyf honderd. 
###### v20
En langs hom die stam van Manasse; en Gámliël, die seun van Pedásur, moet owerste oor die seuns van Manasse wees. 
###### v21
En sy leër met hulle geteldes was twee en dertig duisend twee honderd. 
###### v22
Verder die stam van Benjamin; en Abídan, die seun van Gideóni, moet owerste oor die seuns van Benjamin wees. 
###### v23
En sy leër met hulle geteldes was vyf en dertig duisend vier honderd. 
###### v24
Al die geteldes in die laer van Efraim was honderd en agt duisend een honderd volgens hulle leërafdelings. En hulle moet derde opbreek. 
###### v25
Die vaandel van die laer van Dan moet aan die noordekant wees volgens hulle leërafdelings: en Ahiëser, die seun van Ammísaddai, moet owerste oor die seuns van Dan wees. 
###### v26
En sy leër met hulle geteldes was twee en sestig duisend sewe honderd. 
###### v27
En die wat langs hom laer opslaan, moet wees die stam van Aser; en Págiël, die seun van Ogran, moet owerste oor die seuns van Aser wees. 
###### v28
En sy leër met hulle geteldes was een en veertig duisend vyf honderd. 
###### v29
Verder die stam van Náftali; en Ahíra, die seun van Enan, moet owerste oor die seuns van Náftali wees. 
###### v30
En sy leër met hulle geteldes was drie en vyftig duisend vier honderd. 
###### v31
Al die geteldes in die laer van Dan was honderd sewe en vyftig duisend ses honderd. Hulle moet laaste opbreek volgens hulle vaandels. 
###### v32
Dit is die geteldes van die kinders van Israel volgens hulle families. Al die geteldes van die laers volgens hulle leërafdelings was ses honderd en drie duisend vyf honderd en vyftig. 
###### v33
Maar die Leviete is onder die kinders van Israel nie getel nie, soos die HERE Moses beveel het. 
###### v34
En die kinders van Israel het gedoen net soos die HERE Moses beveel het; so het hulle laer opgeslaan volgens hulle vaandels, en so het hulle opgebreek elkeen volgens sy geslagte, by sy families. 
