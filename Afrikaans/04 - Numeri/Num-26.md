# Numeri 26

[[Num-25|← Numeri 25]] | [[Numeri]] | [[Num-27|Numeri 27 →]]
***

###### v1
En ná die plaag het die HERE met Moses en met Eleásar, die seun van die priester Aäron, gespreek en gesê: 
###### v2
Neem julle die volle getal van die hele vergadering van die kinders van Israel op, van twintig jaar oud en daarbo, volgens hulle families, almal wat op kommando moet uittrek in Israel. 
###### v3
En Moses en die priester Eleásar het hulle toegespreek in die vlaktes van Moab, by die Jordaan van Jérigo, en gesê: 
###### v4
Laat hulle opneem van twintig jaar oud en daarbo, soos die HERE Moses beveel het. En die kinders van Israel wat uit Egipteland uitgetrek het, was: 
###### v5
Ruben, die eersgeborene van Israel; die seuns van Ruben was: van Henog die geslag van die Henogiete; van Pallu die geslag van die Palluïete; 
###### v6
van Hesron die geslag van die Hesroniete; van Karmi die geslag van die Karmiete. 
###### v7
Dit is die geslagte van die Rubeniete; en hulle geteldes was drie en veertig duisend sewe honderd en dertig. 
###### v8
En die seuns van Pallu was: Elíab; 
###### v9
en die seuns van Elíab was: Némuel en Datan en Abíram. Dit is Datan en Abíram wat na die vergadering opgeroep was, wat getwis het teen Moses en Aäron in die bende van Korag toe daar teen die HERE getwis is. 
###### v10
En die aarde het sy mond oopgemaak en hulle verslind, saam met Korag, toe die bende gesterf het deurdat die vuur die twee honderd en vyftig man verteer het; en hulle het tot 'n teken geword. 
###### v11
Maar die seuns van Korag het nie gesterf nie. 
###### v12
Die seuns van Símeon volgens hulle geslagte: van Némuel die geslag van die Nemueliete; van Jamin die geslag van die Jaminiete; van Jagin die geslag van die Jaginiete; 
###### v13
van Serag die geslag van die Sargiete; van Saul die geslag van die Sauliete. 
###### v14
Dit is die geslagte van die Simeoniete, twee en twintig duisend twee honderd. 
###### v15
Die seuns van Gad volgens hulle geslagte: van Sefon die geslag van die Sefoniete; van Haggi die geslag van die Haggiete; van Suni die geslag van die Suniete; 
###### v16
van Osni die geslag van die Osniete; van Eri die geslag van die Eriete; 
###### v17
van Arod die geslag van die Arodiete; van Areëli die geslag van die Areëliete. 
###### v18
Dit is die geslagte van die seuns van Gad volgens hulle geteldes, veertig duisend vyf honderd. 
###### v19
Die seuns van Juda was: Er en Onan; maar Er en Onan het gesterwe in die land Kanaän. 
###### v20
En die seuns van Juda volgens hulle geslagte: van Sela die geslag van die Selaniete; van Peres die geslag van die Parsiete; van Serag die geslag van die Sargiete. 
###### v21
En die seuns van Peres: van Hesron die geslag van die Hesroniete; van Hamul die geslag van die Hamuliete. 
###### v22
Dit is die geslagte van Juda volgens hulle geteldes, ses en sewentig duisend vyf honderd. 
###### v23
Die seuns van Issaskar volgens hulle geslagte: van Tola die geslag van die Tolaïete; van Puwa die geslag van die Puniete; 
###### v24
van Jasub die geslag van die Jasubiete; van Simron die geslag van die Simroniete. 
###### v25
Dit is die geslagte van Issaskar volgens hulle geteldes, vier en sestig duisend drie honderd. 
###### v26
Die seuns van Sébulon volgens hulle geslagte: van Sered die geslag van die Sardiete; van Elon die geslag van die Eloniete; van Jágleël die geslag van die Jagleëliete. 
###### v27
Dit is die geslagte van die Sebuloniete volgens hulle geteldes, sestig duisend vyf honderd. 
###### v28
Die seuns van Josef volgens hulle geslagte was: Manasse en Efraim. 
###### v29
Die seuns van Manasse: van Magir die geslag van die Magiriete. En Magir was die vader van Gílead; van Gílead die geslag van die Gileadiete. 
###### v30
Dit is die seuns van Gílead: van Jeser die geslag van die Jesriete; van Helek die geslag van die Helkiete; 
###### v31
en van Asriël die geslag van die Asriëliete; en van Segem die geslag van die Sigmiete; 
###### v32
en van Semída die geslag van die Semidaïete; en van Hefer die geslag van die Hefriete. 
###### v33
Maar Selófhad, die seun van Hefer, het geen seuns gehad nie, maar net dogters. En die name van die dogters van Selófhad was: Magla en Noa, Hogla, Milka en Tirsa. 
###### v34
Dit is die geslagte van Manasse; en hulle geteldes was twee en vyftig duisend sewe honderd. 
###### v35
Dit is die seuns van Efraim volgens hulle geslagte: van Sutélag die geslag van die Sutalgiete; van Beger die geslag van die Bagriete; van Tahan die geslag van die Tahaniete. 
###### v36
En dit is die seuns van Sutélag: van Eran die geslag van die Eraniete. 
###### v37
Dit is die geslagte van die seuns van Efraim volgens hulle geteldes, twee en dertig duisend vyf honderd. Dit is die seuns van Josef volgens hulle geslagte. 
###### v38
Die seuns van Benjamin volgens hulle geslagte: van Bela die geslag van die Baliete; van Asbel die geslag van die Asbeliete; van Ahíram die geslag van die Ahiramiete; 
###### v39
van Sefúfam die geslag van die Sufamiete; van Hufam die geslag van die Hufamiete. 
###### v40
En die seuns van Bela was: Ard en Naäman; van Ard die geslag van die Ardiete; van Naäman die geslag van die Naämiete. 
###### v41
Dit is die seuns van Benjamin volgens hulle geslagte; en hulle geteldes was vyf en veertig duisend ses honderd. 
###### v42
Dit is die seuns van Dan volgens hulle geslagte: van Suham die geslag van die Suhamiete. Dit is die geslagte van Dan volgens hulle geslagte. 
###### v43
Al die geslagte van die Suhamiete volgens hulle geteldes was vier en sestig duisend vier honderd. 
###### v44
Die seuns van Aser volgens hulle geslagte: van Jimna die geslag van die Jimnaïete; van Jiswi die geslag van die Jiswiete; van Bería die geslag van die Beriïete; 
###### v45
van die seuns van Bería: van Heber die geslag van die Hebriete; van Málkiël die geslag van die Malkiëliete. 
###### v46
En die naam van die dogter van Aser was Serag. 
###### v47
Dit is die geslagte van die seuns van Aser volgens hulle geteldes, drie en vyftig duisend vier honderd. 
###### v48
Die seuns van Náftali volgens hulle geslagte: van Jágseël die geslag van die Jagseëliete; van Guni die geslag van die Guniete; 
###### v49
van Jeser die geslag van die Jisriete; van Sillem die geslag van die Sillemiete. 
###### v50
Dit is die geslagte van Náftali volgens hulle geslagte; en hulle geteldes was vyf en veertig duisend vier honderd. 
###### v51
Dit is die geteldes van die kinders van Israel: ses honderd en een duisend sewe honderd en dertig. 
###### v52
En die HERE het met Moses gespreek en gesê: 
###### v53
Vir hierdie mense moet die land as erfenis verdeel word volgens die getal name. 
###### v54
Vir die wat baie is, moet jy hulle erfdeel groot maak; en vir die wat min is, moet jy hulle erfdeel klein maak; aan elke stam moet sy erfdeel volgens sy geteldes gegee word. 
###### v55
Nogtans moet die land deur die lot verdeel word; volgens die name van hulle voorvaderlike stamme moet hulle erwe. 
###### v56
Volgens die lot moet hulle erfenis verdeel word tussen die wat baie en die wat min is. 
###### v57
En dit is die geteldes van Levi volgens hulle geslagte: van Gerson die geslag van die Gersoniete; van Kehat die geslag van die Kehatiete; van Merári die geslag van die Merariete. 
###### v58
Dit is die geslagte van Levi: die geslag van die Libniete, die geslag van die Hebroniete, die geslag van die Magliete, die geslag van die Musiete, die geslag van die Koragiete. En Kehat was die vader van Amram. 
###### v59
En die naam van Amram se vrou was Jogébed, die dogter van Levi wat vir Levi in Egipte gebore is; en vir Amram het sy gebaar: Aäron en Moses en Mirjam, hulle suster. 
###### v60
En vir Aäron is gebore: Nadab en Abíhu, Eleásar en Itamar. 
###### v61
En Nadab en Abíhu het gesterwe toe hulle vreemde vuur voor die aangesig van die HERE gebring het. 
###### v62
En hulle geteldes was drie en twintig duisend, almal wat manlik was van 'n maand oud en daarbo. Want hulle is nie getel onder die kinders van Israel nie, omdat aan hulle geen erfdeel onder die kinders van Israel gegee is nie. 
###### v63
Dit is hulle wat deur Moses en die priester Eleásar getel is, wat die kinders van Israel in die vlaktes van Moab getel het, by die Jordaan van Jérigo. 
###### v64
En onder hulle was daar niemand van die wat deur Moses en die priester Aäron getel is nie, toe hulle die kinders van Israel in die woestyn Sinai getel het. 
###### v65
Want die HERE het van hulle gesê: Sterwe sal hulle in die woestyn! En van hulle het niemand oorgebly nie buiten Kaleb, die seun van Jefúnne, en Josua, die seun van Nun. 
