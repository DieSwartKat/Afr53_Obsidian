# Numeri 31

[[Num-30|← Numeri 30]] | [[Numeri]] | [[Num-32|Numeri 32 →]]
***

###### v1
En die HERE het met Moses gespreek en gesê: 
###### v2
Neem wraak vir die kinders van Israel op die Midianiete; daarna sal jy by jou volksgenote versamel word. 
###### v3
Daarop het Moses met die volk gespreek en gesê: Laat manne uit julle midde hul vir die oorlog wapen, dat hulle teen Mídian kan trek om die wraakgerig van die HERE aan Mídian te voltrek. 
###### v4
duisend vir elke stam van al die stamme van Israel moet julle na die oorlog stuur. 
###### v5
Toe is daar uit die duisende van Israel duisend vir elke stam gelewer, twaalf duisend wat vir die oorlog gewapen was. 
###### v6
En Moses het hulle na die oorlog gestuur, duisend vir elke stam, hulle en Pínehas, die seun van die priester Eleásar, na die oorlog, met die heilige voorwerpe en die trompette by hom om alarm te blaas. 
###### v7
En hulle het oorlog toe getrek teen Mídian, soos die HERE Moses beveel het, en al die manlike persone gedood. 
###### v8
Ook het hulle die konings van Mídian gedood by die wat hulle verslaan het: Ewi en Rekem en Sur en Hur en Reba, die vyf konings van Mídian; ook het hulle Bíleam, die seun van Beor, met die swaard gedood. 
###### v9
Maar die kinders van Israel het die vroue van die Midianiete en hulle kinders as gevangenes weggevoer, en al hulle lasdiere en al hulle vee en al hulle rykdom geroof. 
###### v10
Verder, al hulle stede in hulle woonplekke en al hulle laers het hulle met vuur verbrand 
###### v11
en al die roof geneem en al die buit, mense en diere. 
###### v12
Daarna het hulle die gevangenes en die buit en die roof na Moses en die priester Eleásar en na die vergadering van die kinders van Israel gebring in die laer, in die vlaktes van Moab wat by die Jordaan van Jérigo is. 
###### v13
En toe Moses en die priester Eleásar en al die owerstes van die vergadering hulle buitekant die laer tegemoetgaan, 
###### v14
het Moses kwaad geword vir die aanvoerders van die leër, die owerstes oor duisend en die owerstes oor honderd wat van die veldtog af gekom het. 
###### v15
En Moses het vir hulle gesê: Het julle al die vroue laat lewe? 
###### v16
Kyk, hulle was, deur die raad van Bíleam, vir die kinders van Israel 'n oorsaak van troubreuk teenoor die HERE in die saak van Peor, sodat die plaag in die vergadering van die HERE was. 
###### v17
Maak dan nou dood almal wat van die manlike geslag onder die kinders is; en maak dood elke vrou wat gemeenskap met 'n man gehad het. 
###### v18
Maar laat al die kinders onder die vroulike persone wat geen gemeenskap met 'n man gehad het nie, vir julle in die lewe bly. 
###### v19
En julle, slaan sewe dae lank 'n kamp op buitekant die laer; elkeen wat 'n mens gedood en elkeen wat aan 'n gesneuwelde geraak het — julle moet jul op die derde dag en op die sewende dag ontsondig, julle en jul gevangenes. 
###### v20
Ook moet julle al die klere en elke ding van leer en alles wat van bokhaar gemaak is, en elke ding van hout ontsondig. 
###### v21
En die priester Eleásar het aan die krygsmanne wat na die oorlog getrek het, gesê: Dit is die wetsinsetting wat die HERE Moses beveel het. 
###### v22
Net die goud en die silwer, die koper, die yster, die tin en die lood — 
###### v23
elke ding wat in die vuur kan kom — moet julle deur die vuur laat deurgaan, en dit sal rein wees; ewenwel moet dit deur reinigingswater ontsondig word; maar alles wat nie in die vuur kan kom nie, moet julle deur die water laat deurgaan. 
###### v24
Julle moet ook jul klere op die sewende dag was; dan sal julle rein wees; en daarna mag julle in die laer kom. 
###### v25
Verder het die HERE met Moses gespreek en gesê: 
###### v26
Neem die volle getal op van wat as buit weggevoer is, van mense en van diere, jy en die priester Eleásar en die familiehoofde van die vergadering; 
###### v27
en verdeel die buit tussen die wat met die oorlog te doen gehad het, wat op kommando uitgetrek het, én die hele vergadering. 
###### v28
En hef 'n bydrae vir die HERE van die krygsmanne wat na die oorlog uitgetrek het — een uit elke vyf honderd — van die mense en van die beeste en van die esels en van die kleinvee. 
###### v29
Van hulle helfte moet julle dit neem, en gee dit aan die priester Eleásar as 'n offergawe aan die HERE. 
###### v30
Maar uit die helfte van die kinders van Israel moet jy een neem, uitgehaal uit elke vyftig, uit die mense, uit die beeste, uit die esels en die kleinvee, uit al die diere; en jy moet dit aan die Leviete gee wat die diens by die tabernakel van die HERE waarneem. 
###### v31
En Moses en die priester Eleásar het gedoen soos die HERE Moses beveel het. 
###### v32
En die buit, die oorskot van die roof wat die krygsmanne geneem het, was ses honderd vyf en sewentig duisend stuks kleinvee; 
###### v33
en twee en sewentig duisend beeste; 
###### v34
en een en sestig duisend esels; 
###### v35
en mensesiele, uit die vroulike persone wat geen gemeenskap met 'n man gehad het nie, al die siele was twee en dertig duisend. 
###### v36
En die helfte, die deel van hulle wat na die oorlog uitgetrek het, was in getal drie honderd sewe en dertig duisend vyf honderd stuks kleinvee. 
###### v37
En die bydrae aan die HERE uit die kleinvee was ses honderd vyf en sewentig. 
###### v38
En die beeste was ses en dertig duisend, en die bydrae daarvan aan die HERE twee en sewentig. 
###### v39
En die esels was dertig duisend vyf honderd, en die bydrae daarvan aan die HERE een en sestig. 
###### v40
En mensesiele was sestien duisend, en die bydrae daarvan aan die HERE twee en dertig siele. 
###### v41
En Moses het aan die priester Eleásar die bydrae gegee wat as offergawe aan die HERE bestem was, soos die HERE Moses beveel het. 
###### v42
En uit die helfte van die kinders van Israel wat Moses van die vegsmanne afgedeel het — 
###### v43
die helfte van die vergadering uit die kleinvee was drie honderd sewe en dertig duisend vyf honderd; 
###### v44
en die beeste was ses en dertig duisend; 
###### v45
en die esels dertig duisend vyf honderd; 
###### v46
en mensesiele sestien duisend — 
###### v47
uit die helfte van die kinders van Israel het Moses geneem — van wat uitgehaal was, een uit elke vyftig, van mense en van diere — en hy het dit aan die Leviete gegee wat die diens by die tabernakel van die HERE waarneem, soos die HERE Moses beveel het. 
###### v48
Toe het die aanvoerders oor die duisende van die leër, die owerstes oor duisend en die owerstes oor honderd, nader gekom na Moses 
###### v49
en aan Moses gesê: U dienaars het die volle getal van die krygsmanne opgeneem wat onder ons bevel was, en daarvan word nie een vermis nie. 
###### v50
Daarom bring elkeen van ons as offer aan die HERE wat hy aan goue goed gevind het: armkettings en armbande, vingerringe, oorringe en halssierade, om versoening te doen vir ons siele voor die aangesig van die HERE. 
###### v51
Toe het Moses en die priester Eleásar die goud, allerhande kunsvoorwerpe, van hulle aangeneem. 
###### v52
En al die goud van die offergawe wat hulle aan die HERE afgegee het, was sestien duisend sewe honderd en vyftig sikkels, afkomstig van die owerstes oor duisend en die owerstes oor honderd. 
###### v53
Die krygsmanne het elkeen na welgevalle buitgemaak. 
###### v54
So het Moses en die priester Eleásar dan die goud van die owerstes oor duisend en oor honderd aangeneem en dit in die tent van samekoms gebring om die kinders van Israel voor die aangesig van die HERE in gedagtenis te bring. 
